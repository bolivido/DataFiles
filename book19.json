{
  "-bnumber": "20",
  "CHAPTER": [
    {
      "VERS": [
        {
          "text": "Men pwov\u00E8b Salomon, pitit David la, ki te wa peyi Izray\u00E8l."
        },
        {
          "text": "Pwov\u00E8b sa yo la pou f\u00E8 moun konnen sa ki rele gen saj\u00E8s ak bon levasyon, pou yo konprann l\u00E8 moun lespri ap pale ak yo."
        },
        {
          "text": "Pwov\u00E8b sa yo la tou pou moutre moun jan pou yo viv av\u00E8k konprann, pou yo gen bon kondit, pou yo pa f\u00E8 lenjistis, pou yo mache dwat nan lavi."
        },
        {
          "text": "Y\u0027ap louvri lespri moun ki manke konprann, y\u0027ap bay jenn gason yo konesans ak konprann."
        },
        {
          "text": "Se pou moun ki gen konesans koute sa ki nan pwov\u00E8b yo, pou yo ka mete sou sa yo konnen deja. Se pou moun ki gen lespri koute sa ki nan pwov\u00E8b yo, pou yo ka konnen ki jan pou yo mennen bak yo pi byen,"
        },
        {
          "text": "konsa, y\u0027a ka konprann sans tout pwov\u00E8b ak tout parab\u00F2l, sans tout paw\u00F2l k\u0027ap soti nan bouch moun ki gen bon konprann yo ak koze tout moun pa ka konprann."
        },
        {
          "text": "L\u00E8 ou gen krentif pou Bondye, se l\u00E8 sa a ou konmanse gen konesans. Moun fou pa konn val\u00E8 sa yo rele gen konesans, yo refize aprann."
        },
        {
          "text": "Pitit mwen, koute papa ou non l\u00E8 l\u0027ap ba ou bon levasyon! Pa janm bliye sa manman ou te moutre ou!"
        },
        {
          "text": "Menm jan b\u00E8l foula mare nan t\u00E8t ak kolye pase nan kou bay pi b\u00E8l aparans, konsa tou kons\u00E8y papa ou ak manman ou ap f\u00E8 anpil pou ou."
        },
        {
          "text": "Pitit mwen, l\u00E8 moun k\u0027ap f\u00E8 sa ki mal vle detounen ou, pa kite yo pran t\u00E8t ou."
        },
        {
          "text": "Si yo di ou: Vini ak nou non! Ann anbiske k\u00F2 nou pou n\u0027 touye moun. Ann pare p\u00E8len pou nou pran inonsan yo, san yo pa gen anyen ak nou."
        },
        {
          "text": "Ann vale yo tou vivan, tankou simity\u00E8 ki pa janm refize m\u00F2. Ann vale yo tout ank\u00E8 tankou kadav y\u0027ap antere."
        },
        {
          "text": "N\u0027a jwenn tout kalite gwo rich\u00E8s, n\u0027a plen kay nou ak tout bagay n\u0027a pran."
        },
        {
          "text": "W\u0027a jwenn pa ou nan tou sa n\u0027a pran. Va gen yon s\u00E8l k\u00E8s pou nou tout."
        },
        {
          "text": "Pitit mwen, pa mache av\u00E8k moun konsa! Pa mete pye ou kote moun sa yo pase!"
        },
        {
          "text": "Yo toujou d\u00E8y\u00E8 pou f\u00E8 sa ki mal. Pou ti krik ti krak, yo mete san dey\u00F2."
        },
        {
          "text": "Kisa ou konprann ou f\u00E8 l\u00E8 ou kite zwezo w\u00E8 ou ap tann p\u00E8len pou li?"
        },
        {
          "text": "Se konsa moun sa yo pran nan p\u00E8len yo menm yo pare a. Yo tonbe nan py\u00E8j yo mete a, yo mouri."
        },
        {
          "text": "Nan chache genyen sa ki pa pou ou, se ou ki lak\u00F2z mal\u00E8 rive ou. Se sa menm ki pou rive tout moun ki pa w\u00E8 pase v\u00F2l\u00F2."
        },
        {
          "text": "Koute byen. Saj\u00E8s ap rele nan lari, l\u0027ap pale byen f\u00F2 sou plas piblik."
        },
        {
          "text": "L\u0027ap rele nan tout kalfou, nan p\u00F2tay lavil yo, toupatou kote tout moun ka tande."
        },
        {
          "text": "L\u0027ap di: Bann egare! Kil\u00E8 n\u0027a sispann renmen f\u00E8 tenten? Kil\u00E8 n\u0027a sispann pran plezi nou nan pase tout bagay nan betiz? Kil\u00E8 moun fou yo va soti pou yo aprann?"
        },
        {
          "text": "Se pou n\u0027 koute m\u0027 l\u00E8 m\u0027ap rale z\u00F2r\u00E8y nou. M\u0027ap di nou tou sa ki nan t\u00E8t mwen, m\u0027ap f\u00E8 nou konnen tou sa m\u0027 konnen."
        },
        {
          "text": "Ki jan nou ye konsa? Mwen rele nou, nou f\u00E8 tankou nou pa tande m\u0027. Mwen lonje men ban nou, nou f\u00E8 tankou nou pa w\u00E8 m\u0027."
        },
        {
          "text": "Anhan! Se konsa sa ye? Nou voye tout kons\u00E8y mwen te ban nou yo jete byen lwen nou. Nou refize kite m\u0027 korije nou."
        },
        {
          "text": "Konsa, l\u00E8 n\u0027a nan ka, m\u0027a ri nou. L\u00E8 mal\u00E8 va f\u00E8 nou tranble, m\u0027a pase nou nan rizib."
        },
        {
          "text": "L\u00E8 mal\u00E8 va tonbe sou nou tankou yon van sikl\u00F2n, l\u00E8 tray va pase sou nou tankou yon toubouyon, l\u00E8 lapenn ak k\u00E8 sere va pran nou,"
        },
        {
          "text": "le sa a, n\u0027a rele m\u0027, mwen menm yo rele saj\u00E8s, men mwen p\u0027ap reponn nou. N\u0027a mache chache m\u0027 toupatou, men nou p\u0027ap jwenn mwen."
        },
        {
          "text": "Nou pa t\u0027 vle w\u00E8 konesans, nou te toujou refize gen krentif pou Bondye."
        },
        {
          "text": "Nou pa t\u0027 janm vle koute kons\u00E8y m\u0027 t\u0027ap ban nou, nou te toujou derefize koute m\u0027 l\u00E8 m\u0027 t\u0027ap korije nou."
        },
        {
          "text": "Se pou nou rek\u00F2lte sa nou te simen an. Se pou nou sibi konsekans vye kons\u00E8y nou t\u0027ap swiv yo."
        },
        {
          "text": "Moun ki san esperyans yo mouri paske yo refize aprann. Bann moun fou yo menm, yo pa pran anyen pou anyen, se sa k\u0027ap p\u00E8di yo tou."
        },
        {
          "text": "Men, moun ki koute sa m\u0027 di yo jwenn lasirans, y\u0027a viv ak k\u00E8 poze, yo p\u0027ap bezwen p\u00E8 anyen."
        }
      ]
    },
    {
      "VERS": [
        {
          "text": "Pitit mwen, aprann sa m\u0027ap moutre ou la a. Chache pou ou pa janm bliye sa mwen di ou f\u00E8 a."
        },
        {
          "text": "Se pout\u00E8t sa, louvri z\u00F2r\u00E8y ou pou ou tande sa moun ki gen saj\u00E8s ap di ou. Chache konprann yo."
        },
        {
          "text": "Wi, pa janm sispann chache gen konesans. Mande pou ou gen bon konprann."
        },
        {
          "text": "Kouri d\u00E8y\u00E8 konesans tankou moun k\u0027ap kouri d\u00E8y\u00E8 lajan. Chache konesans tankou moun k\u0027ap chache ja lajan."
        },
        {
          "text": "Si ou f\u00E8 tou sa, w\u0027a konnen sa ki rele gen krentif pou Bondye. W\u0027a resi konnen ki moun Bondye ye."
        },
        {
          "text": "Se Sey\u00E8 a ki bay konesans. Paw\u00F2l ki soti nan bouch li bay lespri ak konprann."
        },
        {
          "text": "L\u00E8 yon moun mache dwat, Sey\u00E8 a ba li bon kons\u00E8y. L\u00E8 yon moun serye, li pwoteje l\u0027."
        },
        {
          "text": "Li pwoteje moun ki pa f\u00E8 lenjistis. Li pran defans moun ki kenbe f\u00E8m nan s\u00E8vis li."
        },
        {
          "text": "Si ou koute m\u0027, w\u0027a konnen ki jan pou ou mennen bak ou byen, ki jan pou ou pa f\u00E8 lenjistis. W\u0027a konnen ki jan pou ou mache dwat nan lavi. W\u0027a konnen tout bon bagay ou dwe f\u00E8."
        },
        {
          "text": "L\u00E8 sa a, w\u0027a gen bon konprann nan ou. W\u0027a pran tout plezi ou nan konesans ou genyen."
        },
        {
          "text": "Ent\u00E8lijans ou p\u0027ap kite anyen rive ou, konesans ou pral yon pwoteksyon pou ou."
        },
        {
          "text": "Yo p\u0027ap kite ou f\u00E8 sa ki mal. Yo p\u0027ap kite moun k\u0027ap f\u00E8 b\u00E8l diskou pou twonpe moun pwoche b\u00F2 kote ou."
        },
        {
          "text": "Moun sa yo, se moun ki kite chemen dwat la pou lage k\u00F2 yo nan f\u00E8nwa."
        },
        {
          "text": "Se moun ki pran plezi yo nan f\u00E8 sa ki mal. Se moun ki kontan anpil pou w\u00E8 mechanste l\u00F2t moun ap f\u00E8."
        },
        {
          "text": "Ou pa janm konnen kote ou ye ak moun sa yo, tout k\u00F2 yo se plan."
        },
        {
          "text": "Ent\u00E8lijans ou ak konesans ou va delivre ou anba fanm adilt\u00E8 yo, anba fanm l\u00F2t peyi ki gen b\u00E8l paw\u00F2l dous pou pran t\u00E8t ou."
        },
        {
          "text": "Fanm konsa se fanm k\u0027ap twonpe mari yo, fanm ki bliye pwom\u00E8s yo te f\u00E8 Bondye."
        },
        {
          "text": "Si ou mete pye lakay yo, ou sou wout lanm\u00F2. Si ou ale lakay yo, ou pa lwen ale kote m\u00F2 yo ye a."
        },
        {
          "text": "Lakay yo, se antre pa soti. Pa gen lavi pou ou ank\u00F2!"
        },
        {
          "text": "Se pout\u00E8t sa, swiv egzanp moun debyen. Mache pye pou pye d\u00E8y\u00E8 moun ki pa f\u00E8 chemen kwochi."
        },
        {
          "text": "Paske se moun k\u0027ap mache dwat yo ki pral rete nan peyi a. Se moun serye yo ki pral la."
        },
        {
          "text": "Men, Bondye ap dispar\u00E8t mechan yo nan peyi a. L\u0027ap rache moun k\u0027ap f\u00E8 sa ki mal yo tankou yo rache move z\u00E8b."
        }
      ]
    },
    {
      "VERS": [
        {
          "text": "Pitit mwen, pa janm bliye sa mwen moutre ou yo. Kenbe tou sa mwen di ou f\u00E8 yo nan k\u00E8 ou."
        },
        {
          "text": "Se yo k\u0027ap f\u00E8 ou viv lontan. Se yo k\u0027ap f\u00E8 ou viv ak k\u00E8 poze."
        },
        {
          "text": "Se pou ou toujou viv byen ak tout moun. Se pou ou toujou gen yon s\u00E8l paw\u00F2l. Mete paw\u00F2l mwen yo nan kou ou tankou yon kolye, kenbe yo nan k\u00E8 ou pou ou pa janm bliye yo."
        },
        {
          "text": "Si ou f\u00E8 sa, Bondye va kontan av\u00E8 ou, l\u00E8z\u00F2m va nonmen non ou an byen."
        },
        {
          "text": "Mete tout konfyans ou nan Sey\u00E8 a. Pa gade sou sa ou konnen."
        },
        {
          "text": "Toujou chonje Sey\u00E8 a nan tou sa w\u0027ap f\u00E8. Li menm, l\u0027a moutre ou chemen pou ou pran."
        },
        {
          "text": "Pa mete nan t\u00E8t ou ou gen plis konprann pase sa. Gen krentif pou Sey\u00E8 a, refize f\u00E8 sa ki mal."
        },
        {
          "text": "L\u00E8 ou f\u00E8 sa, se va tankou yon bon medikaman: W\u0027a toujou gaya, ou p\u0027ap janm soufri doul\u00E8."
        },
        {
          "text": "F\u00E8 w\u00E8 jan ou gen resp\u00E8 pou Sey\u00E8 a: ba li nan tou sa ou genyen, ofri l\u0027 premye donn ou rek\u00F2lte nan jaden ou."
        },
        {
          "text": "L\u00E8 ou f\u00E8 sa, galata ou ap toujou chaje danre. Barik diven ou yo ap plen ra bouch."
        },
        {
          "text": "Pitit mwen, l\u00E8 Sey\u00E8 a ap pini ou, pa betize ak sa. L\u00E8 l\u0027ap korije ou, pa dekouraje."
        },
        {
          "text": "Paske Sey\u00E8 a korije moun li renmen, menm jan yon papa korije pitit li renmen anpil la."
        },
        {
          "text": "Ala bon sa bon pou moun ki gen konesans, pou moun ki rive gen bon konprann!"
        },
        {
          "text": "Benefis l\u0027ap rap\u00F2te pi bon pase sa lajan bay. Avantaj l\u0027ap bay gen plis val\u00E8 pase l\u00F2."
        },
        {
          "text": "Saj\u00E8s pi bon pase boul l\u00F2. Nanpwen anyen moun ta renmen genyen ki ka par\u00E8t devan li."
        },
        {
          "text": "Yon b\u00F2, bon konprann ap f\u00E8 moun viv lontan. Yon l\u00F2t b\u00F2, l\u0027ap bay rich\u00E8s, l\u0027ap f\u00E8 moun respekte ou."
        },
        {
          "text": "L\u0027ap f\u00E8 moun viv ak k\u00E8 kontan. L\u0027ap f\u00E8 ou reyisi nan tou sa w\u0027ap f\u00E8."
        },
        {
          "text": "Moun ki gen bon konprann jwenn lavi. Sa bon n\u00E8t pou moun ki gen bon konprann!"
        },
        {
          "text": "Av\u00E8k bon konprann li, Bondye kreye lat\u00E8. Av\u00E8k ent\u00E8lijans li, li mete sy\u00E8l la nan plas li."
        },
        {
          "text": "Av\u00E8k konesans li, li f\u00E8 larivy\u00E8 yo koule. Li f\u00E8 nwaj yo bay lapli sou lat\u00E8."
        },
        {
          "text": "Pitit mwen, kenbe pye konesans ou, pa p\u00E8di konprann ou. Pa janm kite anyen f\u00E8 ou bliye yo."
        },
        {
          "text": "Y\u0027ap ba ou lavi, y\u0027ap f\u00E8 lavi ou b\u00E8l tankou yon kolye ki pase nan kou ou."
        },
        {
          "text": "W\u0027a f\u00E8 chemen ou nan lavi san ou pa p\u00E8 anyen. Ou p\u0027ap janm bite sou anyen."
        },
        {
          "text": "L\u00E8 ou pral kouche, ou p\u0027ap p\u00E8 anyen. L\u00E8 w\u0027a fin lonje k\u00F2 ou, w\u0027a d\u00F2mi n\u00E8t ale."
        },
        {
          "text": "Ou p\u0027ap bezwen p\u00E8: mal\u00E8 p\u0027ap rete konsa pou l\u0027 tonbe sou t\u00E8t ou. Ni tou, sa ki rive mechan yo p\u0027ap rive ou."
        },
        {
          "text": "Paske se Sey\u00E8 a ki tout espwa ou. Li p\u0027ap kite ou pran nan p\u00E8len."
        },
        {
          "text": "Pa refize f\u00E8 byen pou moun ki nan nesesite, chak fwa ou santi ou ka f\u00E8 sa."
        },
        {
          "text": "Si ou gen lajan sou ou, ou pa ka di fr\u00E8 par\u00E8y ou: Ale non! Tounen denmen. M\u0027a ba ou kich\u00F2y!"
        },
        {
          "text": "Moun k\u0027ap viv ansanm av\u00E8 ou, ki mete konfyans yo nan ou, pa manniganse anyen ki pou f\u00E8 yo mal."
        },
        {
          "text": "Pa f\u00E8 kabouyay san rezon ak yon moun san li pa janm f\u00E8 ou anyen ki mal."
        },
        {
          "text": "Pa anvye s\u00F2 mechan yo. Pa mete nan t\u00E8t ou pou ou f\u00E8 tankou yo."
        },
        {
          "text": "Paske Sey\u00E8 a pa vle w\u00E8 moun ki deprave. Men, li mete moun ki mache dwat yo nan tout sekr\u00E8 l\u0027 yo."
        },
        {
          "text": "Madichon Bondye chita lakay mechan yo. Men, benediksyon l\u0027 ap kouvri kay moun ki mache dwat yo."
        },
        {
          "text": "Moun k\u0027ap pase moun nan betiz, Bondye ap pase yo nan betiz tou. Men, moun ki f\u00E8 byen, l\u0027ap moutre yo jan li renmen yo."
        },
        {
          "text": "Y\u0027a f\u00E8 lwanj moun ki gen bon konprann yo, men moun fou yo, se wont y\u0027a wont."
        }
      ]
    },
    {
      "VERS": [
        {
          "text": "Pitit mwen yo, koute yon papa l\u00E8 l\u0027ap ban nou bon levasyon. Louvri z\u00F2r\u00E8y nou pou nou ka gen konprann."
        },
        {
          "text": "Pa janm bliye anyen nan sa m\u0027ap moutre nou la a: Se bon kons\u00E8y m\u0027ap ban nou."
        },
        {
          "text": "L\u00E8 mwen te timoun piti lakay papa m\u0027, l\u00E8 sa a mwen te s\u00E8l pitit manman mwen."
        },
        {
          "text": "Papa m\u0027 t\u0027ap moutre m\u0027 anpil bagay. Li te konn di m\u0027: Kenbe paw\u00F2l mwen nan k\u00E8 ou. F\u00E8 sa m\u0027ap di ou f\u00E8, konsa w\u0027a viv."
        },
        {
          "text": "Chache gen konesans ak bon konprann. Pa janm bliye sa m\u0027ap di ou la a. Pa vire do ba yo."
        },
        {
          "text": "Pa lage konesans ou. L\u0027a toujou pwoteje ou. renmen l\u0027, li p\u0027ap kite anyen rive ou."
        },
        {
          "text": "Chache gen konesans, se premye bagay yon nonm lespri dwe f\u00E8. Nenp\u00F2t kisa ou ka genyen, bay li pou ou vin gen konprann."
        },
        {
          "text": "renmen konesans, l\u0027ap f\u00E8 ou mache t\u00E8t wo. Kenbe l\u0027, pa lage l\u0027. L\u0027a f\u00E8 yo respekte ou."
        },
        {
          "text": "Se va yon b\u00E8l bagay pou ou, tankou yon kouw\u00F2n sou t\u00E8t ou. Se va yon lwanj pou ou kote ou pase."
        },
        {
          "text": "Koute sa m\u0027ap di ou, pitit mwen. Pa bliye sa m\u0027ap moutre ou la a, konsa w\u0027a viv lontan."
        },
        {
          "text": "Mwen moutre ou jan pou ou viv ak bon konprann. Mwen f\u00E8 ou konnen jan pou ou mache dwat."
        },
        {
          "text": "L\u00E8 w\u0027ap viv av\u00E8k bon konprann, anyen p\u0027ap bare wout ou. Ou m\u00E8t ap kouri, ou p\u0027ap janm bite sou anyen."
        },
        {
          "text": "Pa janm bliye sa yo te moutre ou, kenbe l\u0027 f\u00E8m. Pa kite l\u0027 chape anba men ou, se tout lavi ou."
        },
        {
          "text": "Pa f\u00E8 menm chemen ak mechan yo. Pa swiv egzanp moun ki deprave yo."
        },
        {
          "text": "Pa f\u00E8 sa, pa pran chemen sa yo menm. Refize f\u00E8 tankou yo, f\u00E8 chemen pa ou."
        },
        {
          "text": "Mechan yo p\u0027ap d\u00F2mi toutotan yo pa f\u00E8 sa ki mal. D\u00F2mi pa ka pran yo si yo pa rive f\u00E8 sa yo vle f\u00E8 a."
        },
        {
          "text": "Se nan f\u00E8 mechanste yo jwenn manje pou yo manje. Se nan f\u00E8 moun mal yo jwenn diven pou yo bw\u00E8."
        },
        {
          "text": "Chemen moun k\u0027ap mache dwat yo tankou sol\u00E8y k\u0027ap leve. Chak l\u00E8, l\u0027ap vin pi klere jouk li fin jou n\u00E8t."
        },
        {
          "text": "Chemen moun mechan yo f\u00E8 nwa kou lannwit. Yo pa ka w\u00E8 sou kisa y\u0027ap bite."
        },
        {
          "text": "Pitit mwen, louvri lespri ou pou ou konprann byen sa m\u0027ap di ou la a. Louvri z\u00F2r\u00E8y ou pou ou koute paw\u00F2l k\u0027ap soti nan bouch mwen."
        },
        {
          "text": "Pa janm kite yo soti devan je ou. Kenbe yo nan k\u00E8 ou. Pa janm bliye yo."
        },
        {
          "text": "Se lavi pou moun ki jwenn yo. Se lasante pou tout moun ki konprann yo."
        },
        {
          "text": "Pase tout l\u00F2t bagay, veye byen lide k\u0027ap travay nan t\u00E8t ou, paske se yo k\u0027ap di ou ki jan pou ou viv."
        },
        {
          "text": "Pa janm kite manti soti nan bouch ou, ni move paw\u00F2l, ni mo deplase."
        },
        {
          "text": "Gade dwat devan ou. Kenbe je ou fikse sou chemen ki dwat devan ou lan."
        },
        {
          "text": "Chache konnen byen sa w\u0027ap f\u00E8. Konsa, tou sa w\u0027ap f\u00E8 ap mache byen pou ou."
        },
        {
          "text": "Pa vire ni adwat ni agoch. Pa lage k\u00F2 ou nan f\u00E8 sa ki mal."
        }
      ]
    },
    {
      "VERS": [
        {
          "text": "Pitit mwen, louvri lespri ou pou koute sa m\u0027ap di ou, mwen menm ki gen bon konprann. Louvri z\u00F2r\u00E8y ou pou ou tande kons\u00E8y m\u0027ap ba ou, mwen menm ki gen bon konprann."
        },
        {
          "text": "Konsa, w\u0027a konnen jan pou ou kondi t\u00E8t ou byen. Paw\u00F2l ki soti nan bouch ou va moutre jan ou se moun ki gen bon konprann."
        },
        {
          "text": "Bouch madanm l\u00F2t moun ka dous kou siwo my\u00E8l, paw\u00F2l ka koule nan bouch yo tankou dlo."
        },
        {
          "text": "Men, l\u00E8 tout bagay fini, bouch li anm\u00E8 kou fy\u00E8l, lang li file tankou kouto de b\u00F2."
        },
        {
          "text": "L\u0027ap mennen ou kote m\u00F2 yo ye a. Tou sa l\u0027ap f\u00E8 se pou touye ou."
        },
        {
          "text": "Li p\u0027ap chache chemen lavi. L\u0027ap pwonmennen toupatou, li pa konnen kote li prale."
        },
        {
          "text": "Koulye a, pitit mwen yo, koute m\u0027 byen. Pa janm bliye sa m\u0027 pral di nou la a."
        },
        {
          "text": "Rete lwen yon fanm konsa. Pa janm pwoche b\u00F2 p\u00F2t lakay li,"
        },
        {
          "text": "pou fanm dey\u00F2 pa fini av\u00E8 ou, pou ou pa f\u00E8 n\u00E8g ank\u00F2l\u00E8 touye ou anvan l\u00E8 ou!"
        },
        {
          "text": "Si se pa sa, se etranje ki va pran tout byen ou yo. Se l\u00F2t moun ki va jwi tou sa ou te travay f\u00E8."
        },
        {
          "text": "L\u00E8 w\u0027a pr\u00E8t pou ou mouri, w\u0027a kouche sou kabann ou ap plenn. Maladi ap manje ou nan tout k\u00F2 ou."
        },
        {
          "text": "L\u00E8 sa a, w\u0027a di: Poukisa mwen pa t\u0027 vle kite yo rale z\u00F2r\u00E8y mwen?"
        },
        {
          "text": "Mwen pa t\u0027 vle koute moun ki t\u0027ap moutre m\u0027 sa pou m\u0027 f\u00E8. Mwen pa t\u0027 louvri z\u00F2r\u00E8y mwen l\u00E8 yo t\u0027ap pale m\u0027."
        },
        {
          "text": "Yon ti kras ank\u00F2, mwen t\u0027ap nan tout kalite mal\u00E8. La, devan tout moun, mwen t\u0027ap p\u00E8di repitasyon m\u0027."
        },
        {
          "text": "Bw\u00E8 dlo nan kannari ou. Se ak madanm ou ase pou ou rete."
        },
        {
          "text": "Pa f\u00E8 pitit ak fanm dey\u00F2, pou san ou pa trennen nan lari."
        },
        {
          "text": "Se pou pitit ou grandi anndan lakay ou. Yo pa ka ap s\u00E8vi ou pou y\u0027ap s\u00E8vi moun dey\u00F2 tou."
        },
        {
          "text": "F\u00E8 k\u00E8 ou kontan ak madanm ou. Pran plezi ou ak madanm ou renmen depi l\u00E8 ou te jenn lan."
        },
        {
          "text": "L\u0027ap b\u00E8l, l\u0027ap anf\u00F2m tankou n\u00E8g\u00E8s banda. Se pou kar\u00E8s li yo toujou f\u00E8 k\u00E8 ou kontan, se pou ou toujou renmen f\u00E8 lamou ak li."
        },
        {
          "text": "Pitit mwen, poukisa pou ou renmen yon l\u00F2t fanm? Poukisa pou ou kite madanm ou pou madanm l\u00F2t moun?"
        },
        {
          "text": "Sey\u00E8 a w\u00E8 tou sa w\u0027ap f\u00E8. Kote ou pase, je l\u0027 sou ou."
        },
        {
          "text": "Mechanste mechan yo se yon p\u00E8len pou pw\u00F2p t\u00E8t yo. Sa yo pare pou l\u00F2t moun, se yo menm li rive."
        },
        {
          "text": "Y\u0027ap mouri paske yo pa konn kontwole t\u00E8t yo. Y\u0027ap peri paske yo fin p\u00E8di t\u00E8t yo n\u00E8t."
        }
      ]
    },
    {
      "VERS": [
        {
          "text": "Pitit mwen, si ou pwom\u00E8t pou ou reskonsab d\u00E8t yon zanmi ou f\u00E8, si ou bay paw\u00F2l ou pou lajan yon l\u00F2t moun prete,"
        },
        {
          "text": "si yo pran paw\u00F2l ki soti nan bouch ou pou mele ou, si pwom\u00E8s ou te f\u00E8 yo tounen yon p\u00E8len pou ou,"
        },
        {
          "text": "ay, pitit mwen! men sa pou ou f\u00E8 pou ou wete t\u00E8t ou nan traka sa a. Kouri al jwenn zanmi ou lan, kenbe l\u0027 kout."
        },
        {
          "text": "Pa d\u00F2mi sou sa. Pa kite sa trennen."
        },
        {
          "text": "Degaje ou chape k\u00F2 ou anba men l\u0027, tankou kabrit k\u0027ap chape k\u00F2 l\u0027 anba men kapt\u00E8, tankou zwazo k\u0027ap bat pou l\u0027 sove nan men chas\u00E8."
        },
        {
          "text": "Ou menm parese, al pran leson nan men foumi yo. Ale w\u00E8 jan y\u0027ap viv pou ou many\u00E8 konprann lavi."
        },
        {
          "text": "Yo pa bezwen moun pou di yo sa pou yo f\u00E8. Yo pa bezwen moun pou veye yo, ni pou ba yo l\u00F2d."
        },
        {
          "text": "Men, yo pase mwa chal\u00E8 ap f\u00E8 pwovizyon. Nan tan rek\u00F2t, yo ranmase manje mete la."
        },
        {
          "text": "Parese, kil\u00E8 w\u0027a sispann pase tout jounen ou kouche sou do? Kil\u00E8 w\u0027a souke k\u00F2 ou leve sot nan d\u00F2mi?"
        },
        {
          "text": "W\u0027ap di: Kite m\u0027 f\u00E8 yon ti d\u00F2mi. Kite m\u0027 f\u00E8 yon ti kabicha non. M\u0027ap lonje k\u00F2 m\u0027 pou m\u0027 pran yon ti repo."
        },
        {
          "text": "Antan w\u0027ap d\u00F2mi an, san ou pa konnen, se p\u00F2v w\u0027ap vin pi p\u00F2v. Grangou ap tonbe sou ou tankou yon v\u00F2l\u00E8 nan gran chemen."
        },
        {
          "text": "Mechan yo fin deprave. Y\u0027ap mache bay manti toupatou."
        },
        {
          "text": "Y\u0027ap twenzi je yo sou moun, y\u0027ap peze gwo z\u00F2t\u00E8y yo at\u00E8. Y\u0027ap f\u00E8 siy ak dw\u00E8t yo."
        },
        {
          "text": "Se move lide ase ki nan k\u00E8 yo, yo toujou sou plan. Kote yo pase y\u0027ap pouse dife."
        },
        {
          "text": "Se pout\u00E8t sa, y\u0027ap rete konsa y\u0027ap fini, y\u0027ap glise tonbe san yo p\u0027ap ka leve ank\u00F2."
        },
        {
          "text": "Gen sis bagay Sey\u00E8 a pa vle w\u00E8. Sa m\u0027ap di la a: Gen menm s\u00E8t bagay li pa ka sip\u00F2te:"
        },
        {
          "text": "Se moun k\u0027ap gonfle lestonmak yo sou moun, se moun k\u0027ap bay manti, se moun k\u0027ap touye moun inonsan,"
        },
        {
          "text": "se moun k\u0027ap f\u00E8 move lide nan t\u00E8t yo pou f\u00E8 mechanste, se moun ki toujou pare pou f\u00E8 sa ki mal,"
        },
        {
          "text": "se fo temwen k\u0027ap bay manti sou moun, se moun k\u0027ap mete fr\u00E8 ak zanmi dozado."
        },
        {
          "text": "Pitit mwen, toujou f\u00E8 sa papa ou di ou f\u00E8. Pa janm bliye sa manman ou te moutre ou."
        },
        {
          "text": "Kenbe paw\u00F2l yo nan k\u00E8 ou, pa janm bliye yo. Mete yo nan kou ou tankou yon kolye."
        },
        {
          "text": "Paw\u00F2l sa yo va moutre ou bon chemen nan tou sa w\u0027ap f\u00E8. Y\u0027ap pwoteje ou l\u00E8 w\u0027ap d\u00F2mi lannwit. Y\u0027a ba ou kons\u00E8y l\u00E8 je ou kl\u00E8."
        },
        {
          "text": "Paw\u00F2l sa yo ap tankou yon lanp pou ou. Sa yo moutre ou ap tankou yon limy\u00E8 nan lavi ou. L\u00E8 y\u0027ap korije ou, l\u00E8 y\u0027ap rale z\u00F2r\u00E8y ou, se moutre y\u0027ap moutre ou chemen lavi."
        },
        {
          "text": "Y\u0027ap f\u00E8 ou rete lwen fanm k\u0027ap twonpe mari yo, pou ou pa pran nan paw\u00F2l dous madan marye ki nan dez\u00F2d."
        },
        {
          "text": "Yo te m\u00E8t b\u00E8l kou yo b\u00E8l, pa kite yo pran t\u00E8t ou. Pa kite yo pran t\u00E8t ou l\u00E8 y\u0027ap f\u00E8 je dou ba ou."
        },
        {
          "text": "Yon jenn\u00E8s ka koute yon kraze k\u00F2b. Men, yon fanm adilt\u00E8 d\u00E8y\u00E8 pou l\u0027 pran tou sa ou genyen."
        },
        {
          "text": "Ou pa ka sere dife anndan rad sou ou pou rad la pa boule."
        },
        {
          "text": "Ou pa ka mache sou chabon dife pou pye ou pa boule."
        },
        {
          "text": "Konsa tou, se yon gwo danje pou ou kouri d\u00E8y\u00E8 fanm yon l\u00F2t gason. Depi ou manyen yon fanm konsa, ou gen pou ou peye pou sa."
        },
        {
          "text": "Menm l\u00E8 yon v\u00F2l\u00F2 v\u00F2l\u00F2 paske li grangou, se pa sa ki di li pa v\u00F2l\u00F2 pou sa."
        },
        {
          "text": "Si yo bare l\u0027, y\u0027ap f\u00E8 l\u0027 peye s\u00E8t fwa laval\u00E8 sa l\u0027 pran an. Y\u0027a f\u00E8 l\u0027 bay tou sa li gen lakay li."
        },
        {
          "text": "Men, yon nonm ki f\u00E8 adilt\u00E8, se moun fou li ye, se detwi l\u0027ap detwi t\u00E8t li."
        },
        {
          "text": "L\u0027ap pran baton. Y\u0027ap pase l\u0027 anba kont betiz, l\u0027ap toujou wont pou sa l\u0027 f\u00E8 a."
        },
        {
          "text": "L\u00E8 yon mari ap f\u00E8 jalouzi pou madanm li, nanpwen move tankou l\u0027. Jou li mete men sou n\u00E8g la, pa gen anyen li p\u0027ap f\u00E8 l\u0027."
        },
        {
          "text": "Li p\u0027ap asepte lajan. Nanpwen kado ki pou f\u00E8 l\u0027 bliye sa."
        }
      ]
    },
    {
      "VERS": [
        {
          "text": "Pitit mwen, chonje sa m\u0027ap moutre ou la a. Pa janm bliye sa m\u0027ap di ou pou f\u00E8 a."
        },
        {
          "text": "Si ou f\u00E8 sa m\u0027ap di ou pou f\u00E8 a, w\u0027a viv. Konsidere sa m\u0027 moutre ou la tankou de grenn je nan t\u00E8t ou."
        },
        {
          "text": "Mete li nan tout dw\u00E8t ou tankou bag, kenbe li nan k\u00E8 ou pou ou pa janm bliye l\u0027."
        },
        {
          "text": "Konsidere konesans tankou s\u00E8 ou. Konsidere bon konprann tankou pi bon zanmi ou."
        },
        {
          "text": "Y\u0027ap f\u00E8 ou rete lwen madanm l\u00F2t moun. Yo p\u0027ap kite ou pran nan paw\u00F2l dous madan marye ki nan dez\u00F2d."
        },
        {
          "text": "Yon jou, antan mwen nan fenn\u00E8t lakay mwen, mwen t\u0027ap gade nan fant jalouzi a."
        },
        {
          "text": "Mwen w\u00E8 anpil jenn gason san esperyans nan lavi. Te gen yonn ladan yo menm ki te fin fou."
        },
        {
          "text": "Li t\u0027ap mache nan lari a, li rive b\u00F2 kay yon fanm. Konsa, konsa, li pran chemen ki mennen kay fanm lan."
        },
        {
          "text": "Le sa a sol\u00E8y te kouche, te fin f\u00E8 nwa."
        },
        {
          "text": "Madanm lan menm vin kontre li. Li te abiye tankou yon jenn\u00E8s, ak tout plan l\u0027 d\u00E8y\u00E8 t\u00E8t li."
        },
        {
          "text": "Fanm lan te gen je ch\u00E8ch, li pa t\u0027 wont anyen. Li pa t\u0027 kapab rete chita lakay li."
        },
        {
          "text": "Li toupatou nan lari, sou laplas, nan tout kalfou. L\u0027ap veye, je l\u0027 toupatou."
        },
        {
          "text": "Li pase bra l\u0027 nan kou ti jennonm lan. Li bo li, li klere je l\u0027 nan je l\u0027, li di l\u0027:"
        },
        {
          "text": "Mwen te gen pou m\u0027 ofri yon b\u00E8t pou yo touye pou di Bondye m\u00E8si. Se j\u00F2di a mwen kit ak angajman mwen an."
        },
        {
          "text": "Se pout\u00E8t sa, mwen vin kontre ou. Mwen t\u0027ap chache ou, mwen jwenn ou."
        },
        {
          "text": "Mwen ranje kabann mwen ak bon jan dra. Mwen mete b\u00E8l dra koul\u00E8 ki soti peyi Lejip sou kabann mwen."
        },
        {
          "text": "Mwen f\u00E8 kabann mwen santi bon. Mwen vide od\u00E8 fl\u00E8 jasmen, womaren ak kann\u00E8l sou li."
        },
        {
          "text": "Vini non! Ann al damou jouk li jou. Annou pran plezi nou. Ann f\u00E8 doudous jouk nou sou."
        },
        {
          "text": "Mari m\u0027 pa la, li pati, li al f\u00E8 yon vwayaj byen lwen."
        },
        {
          "text": "Li pati ak anpil lajan nan p\u00F2ch li. Li p\u0027ap tounen anvan kenz jou."
        },
        {
          "text": "Se konsa, fanm lan fin pran t\u00E8t ti jennonm lan. Ak b\u00E8l paw\u00F2l dous li yo, li f\u00E8 l\u0027 asepte."
        },
        {
          "text": "Jennonm lan pran swiv li, tankou b\u00E8f y\u0027ap mennen labatwa, tankou kabrit yo pran nan p\u00E8len"
        },
        {
          "text": "k\u0027ap tann yo vin koupe t\u00E8t li, tankou zwazo k\u0027ap mache sou p\u00E8len san li pa konnen lavi l\u0027 an danje."
        },
        {
          "text": "Koulye a, pitit mwen yo, koute byen. Louvri z\u00F2r\u00E8y nou, tande sa m\u0027ap di nou."
        },
        {
          "text": "Pa kite k\u00E8 nou bat pou fanm konsa. Pa kite li f\u00E8 nou p\u00E8di chemen nou."
        },
        {
          "text": "Li lak\u00F2z anpil gason tonbe mouri. Li lak\u00F2z anpil vanyan gason p\u00E8di lavi yo."
        },
        {
          "text": "Depi ou mete pye lakay li, ou sou chemen lanm\u00F2. W\u0027ap desann yon pant k\u0027ap mennen ou tou dwat nan simity\u00E8."
        }
      ]
    },
    {
      "VERS": [
        {
          "text": "Tande byen. Saj\u00E8s ap rele byen f\u00F2. Ent\u00E8lijans ap pale f\u00F2 pou tout moun tande."
        },
        {
          "text": "Li kanpe sou t\u00E8t ti m\u00F2n yo, sou b\u00F2 wout la, nan mitan kalfou yo."
        },
        {
          "text": "L\u0027ap pale byen f\u00F2 b\u00F2 p\u00F2tay lavil la, sou tout pap\u00F2t yo, l\u0027ap di:"
        },
        {
          "text": "Nou menm l\u00E8z\u00F2m, se ak nou m\u0027ap pale. M\u0027ap rele pou tout moun ki sou lat\u00E8 tande."
        },
        {
          "text": "Nou menm ki pa gen konprann, vin aprann sa ki rele gen bon konprann Nou menm k\u0027ap aji tankou moun fou, vin aprann sa ki rele gen lespri."
        },
        {
          "text": "Louvri z\u00F2r\u00E8y nou. Mwen pral di paw\u00F2l ki konsekan. Tou sa mwen pral di yo se bagay ki dwat."
        },
        {
          "text": "Sa m\u0027 pral di la a se verite. Mwen pa kapab bay manti."
        },
        {
          "text": "Tou sa ki soti nan bouch mwen, se paw\u00F2l ki dwat. Nan sa m\u0027 di yo pa gen anyen ki pa vre, pa gen anyen ki kwochi."
        },
        {
          "text": "Yo kl\u00E8 pou moun ki gen bon konprann. Yo k\u00F2r\u00E8k pou moun ki gen konesans."
        },
        {
          "text": "Pito ou chache gen bon konprann pase pou ou gen lajan. Pito ou chache gen konesans pase pou ou gen pi bon l\u00F2."
        },
        {
          "text": "Paske, mwen menm Bon Konprann, mwen pi bon pase boul l\u00F2. Pa gen anyen ou ta renmen genyen ki ka konpare av\u00E8 m\u0027."
        },
        {
          "text": "Mwen menm Bon Konprann, mwen gen lespri. Mwen gen bon t\u00E8t pou m\u0027 konprann."
        },
        {
          "text": "L\u00E8 yon moun gen krentif pou Bondye, li rayi sa ki mal. Mwen pa vle w\u00E8 moun l\u00F2gey ak moun awogan, moun ki gen move kondit ak moun k\u0027ap bay manti."
        },
        {
          "text": "Se mwen ki bay bon kons\u00E8y, ki bay moun ladr\u00E8s. Mwen gen konprann, mwen gen f\u00F2s pouvwa."
        },
        {
          "text": "Se mwen ki bay wa yo ladr\u00E8s pou yo k\u00F2mande. Se mwen ki f\u00E8 ch\u00E8f yo pase bon l\u00F2d pou pa gen lenjistis."
        },
        {
          "text": "Se mwen menm ki bay tout ch\u00E8f yo t\u00E8t pou yo k\u00F2mande. Se mwen menm ki f\u00E8 sa tou pou tout l\u00F2t ch\u00E8f yo ansanm ak tout l\u00F2t moun k\u0027ap dirije l\u00E8z\u00F2m."
        },
        {
          "text": "Mwen renmen moun ki renmen m\u0027. Depi yon moun chache m\u0027, f\u00F2k li jwenn mwen."
        },
        {
          "text": "Mwen bay rich\u00E8s, mwen bay pouvwa. Mwen bay byen k\u0027ap la pou lontan, mwen f\u00E8 tout bagay byen."
        },
        {
          "text": "Tou sa mwen bay pi bon lontan pase pi bon l\u00F2 ki genyen. Yo pi bon pase ajan."
        },
        {
          "text": "Mwen f\u00E8 moun mache dwat devan Bondye. Mwen f\u00E8 yo mache yon jan pou yo pa f\u00E8 moun lenjistis."
        },
        {
          "text": "L\u00E8 moun renmen m\u0027, mwen ba yo anpil byen. Mwen plen kay yo ak rich\u00E8s."
        },
        {
          "text": "Sey\u00E8 a te f\u00E8 m\u0027 l\u00E8 li te f\u00E8k konmanse ak plan travay li. Li te f\u00E8 m\u0027 lontan lontan anvan tout bagay."
        },
        {
          "text": "Li te f\u00E8 m\u0027 nan konmansman n\u00E8t, an premye, anvan tout l\u00F2t bagay sou lat\u00E8."
        },
        {
          "text": "L\u00E8 m\u0027 te f\u00E8k par\u00E8t, pa t\u0027 ank\u00F2 gen lanm\u00E8. pa t\u0027 ank\u00F2 gen ankenn sous dlo."
        },
        {
          "text": "L\u00E8 m\u0027 te f\u00E8t la, pa t\u0027 ank\u00F2 gen ankenn m\u00F2n menm. Ata ti m\u00F2n yo pa t\u0027 ank\u00F2 nan plas yo."
        },
        {
          "text": "Bondye pa t\u0027 ank\u00F2 f\u00E8 lat\u00E8 ak jaden. Pa menm premye grenn pousy\u00E8 t\u00E8 a pa t\u0027 ank\u00F2 f\u00E8t."
        },
        {
          "text": "Mwen te la l\u00E8 li t\u0027ap mete sy\u00E8l la nan plas li, l\u00E8 li t\u0027ap trase liy kote sy\u00E8l la kontre ak lat\u00E8 a."
        },
        {
          "text": "Mwen te la l\u00E8 li t\u0027ap mete nwaj yo nan sy\u00E8l la, l\u00E8 li t\u0027ap f\u00E8 sous dlo pete anba lanm\u00E8 a."
        },
        {
          "text": "Mwen te la l\u00E8 li t\u0027ap bay dlo lanm\u00E8 a limit pou l\u0027 pa depase, l\u00E8 li t\u0027ap poze fondasyon t\u00E8 a."
        },
        {
          "text": "Mwen te la b\u00F2 kote l\u0027 ap travay av\u00E8 l\u0027. Chak jou mwen t\u0027ap f\u00E8 tout bagay ki te f\u00E8 l\u0027 plezi. Mwen te toujou kontan travay anba je l\u0027."
        },
        {
          "text": "Mwen te kontan mache toupatou sou lat\u00E8. Mwen te pran plezi m\u0027 ak l\u00E8z\u00F2m."
        },
        {
          "text": "Koulye a, pitit mwen yo, louvri z\u00F2r\u00E8y nou pou nou tande mwen. Ala bon sa bon pou moun ki f\u00E8 sa m\u0027 di yo f\u00E8!"
        },
        {
          "text": "Louvri z\u00F2r\u00E8y nou pou nou tande sa m\u0027ap moutre nou. N\u0027a vin gen bon konprann. Pa meprize bagay konsa."
        },
        {
          "text": "Ala bon sa bon pou moun ki koute m\u0027, pou moun ki chita nan pap\u00F2t mwen chak jou, pou moun k\u0027ap tann b\u00F2 poto galeri kay mwen!"
        },
        {
          "text": "L\u00E8 yon moun jwenn mwen, se lavi li jwenn. Li antre nan fav\u00E8 Bondye."
        },
        {
          "text": "Men moun ki vire do ban mwen ap f\u00E8 t\u00E8t yo mal. Moun ki rayi m\u0027, se moun k\u0027ap mache ak s\u00E8k\u00E8y yo anba bra yo."
        }
      ]
    },
    {
      "VERS": [
        {
          "text": "Bon konprann bati kay li, li kanpe l\u0027 av\u00E8k s\u00E8t gwo poto."
        },
        {
          "text": "Li f\u00E8 yo pare bon vyann pou f\u00E8 f\u00E8t, li f\u00E8 bon konpoze ak diven, li ranje tab la byen ranje."
        },
        {
          "text": "Li rele s\u00E8vant li yo, li voye yo moute kote ki pi wo nan lavil la pou f\u00E8 tout moun konnen nouv\u00E8l la, pou di yo:"
        },
        {
          "text": "Nou menm ki poko konn anyen, vini non! Li rele moun san konprann yo, l\u0027ap di yo:"
        },
        {
          "text": "Vin manje manje mwen an non! Vin bw\u00E8 bon diven mwen pare a non!"
        },
        {
          "text": "Kite s\u00F2t! Vin aprann lavi! Vin mache nan chemen konesans."
        },
        {
          "text": "Si w\u0027ap kouri d\u00E8y\u00E8 yon moun k\u0027ap pase moun nan betiz, l\u0027ap joure ou mete sou li. Si w\u0027ap rale z\u00F2r\u00E8y yon mechan, l\u0027ap bat ou mete sou li."
        },
        {
          "text": "Pa janm kouri d\u00E8y\u00E8 yon moun k\u0027ap pase moun nan betiz. L\u0027a rayi ou. Men, si w\u0027ap kouri d\u00E8y\u00E8 yon moun ki gen konprann, l\u0027a gen resp\u00E8 pou ou."
        },
        {
          "text": "Si ou pale ak yon moun ki gen bon konprann, w\u0027ap f\u00E8 l\u0027 gen plis bon konprann toujou. Plis w\u0027ap moutre yon nonm debyen, plis l\u0027ap mete sou konesans li."
        },
        {
          "text": "L\u00E8 ou gen krentif pou Bondye, se l\u00E8 sa a ou konmanse gen bon konprann. Si ou konnen ki moun Bondye ye, ou gen lespri."
        },
        {
          "text": "Bon konprann ap f\u00E8 ou viv lontan. L\u0027ap f\u00E8 ou w\u00E8 plizy\u00E8 lanne."
        },
        {
          "text": "Si ou gen bon konprann, premye moun k\u0027ap pwofite sa se ou menm. Konsa tou, si w\u0027ap pase konesans nan betiz, se ou menm tou k\u0027ap peye konsekans lan pou kont ou."
        },
        {
          "text": "Moun s\u00F2t, se tankou yon fanm ki pale f\u00F2, ki pa konn anyen, ki pa wont anyen."
        },
        {
          "text": "Li chita sou yon ch\u00E8z devan pap\u00F2t lakay li, li kage ch\u00E8z li kote ki pi wo nan lavil la."
        },
        {
          "text": "L\u0027ap rele moun ki sou wout yo, ki pa sou b\u00F2 l\u0027. L\u0027ap di yo:"
        },
        {
          "text": "Vini jwenn mwen non, nou menm ki poko konn anyen! Li pale ak moun ki san konprann yo, li di yo:"
        },
        {
          "text": "Dlo kay moun toujou pi fre. Manje dey\u00F2 toujou gen pi bon gou!"
        },
        {
          "text": "Men, moun ki pran nan paw\u00F2l fanm sa a pa konnen l\u00E8 yo mete pye lakay li se papye lanm\u00F2 yo yo senyen. Depi yo antre lakay li, yo deja mouri."
        }
      ]
    },
    {
      "VERS": [
        {
          "text": "Men pwov\u00E8b wa Salomon yo: Yon pitit ki gen bon konprann f\u00E8 k\u00E8 papa l\u0027 kontan. Men, yon pitit san konprann bay manman l\u0027 lapenn."
        },
        {
          "text": "Byen ou rive f\u00E8 nan move kondisyon p\u0027ap rap\u00F2te ou anyen. Men, l\u00E8 ou serye, ou sove lavi ou."
        },
        {
          "text": "Sey\u00E8 a p\u0027ap kite moun ki mache dwat soufri grangou. Men, l\u0027ap anpeche mechan an jwenn sa li anvi a."
        },
        {
          "text": "Parese f\u00E8 ou p\u00F2v, men travay di f\u00E8 ou rich."
        },
        {
          "text": "Yon nonm ki w\u00E8 lwen ranmase rek\u00F2t li l\u00E8 rek\u00F2t la pare. Men, se yon wont pou moun ki pase tou tan rek\u00F2t la ap d\u00F2mi."
        },
        {
          "text": "benediksyon Bondye ap chita sou yon nonm debyen. Paw\u00F2l yon moun mechan p\u0027ap janm kite ou w\u00E8 jan l\u0027 mechan."
        },
        {
          "text": "Y\u0027ap toujou chonje yon nonm debyen, y\u0027a f\u00E8 lwanj pou li. Men, tal\u00E8 konsa non mechan an ap s\u00E8vi jouman."
        },
        {
          "text": "Moun ki gen bon konprann koute kons\u00E8y yo ba li. Men, moun k\u0027ap pale tankou moun fou pa lwen mouri."
        },
        {
          "text": "Yon nonm serye pa janm bezwen pe anyen. Men, yo gen pou yo bare moun k\u0027ap f\u00E8 vis."
        },
        {
          "text": "Moun k\u0027ap twenzi je yo sou moun, se moun k\u0027ap voye w\u00F2ch kache men. Men, moun ki pale kare anpeche kont."
        },
        {
          "text": "Paw\u00F2l ki soti nan bouch moun k\u0027ap mache dwat yo bay lavi. Men, paw\u00F2l yon moun mechan p\u0027ap janm kite ou w\u00E8 jan l\u0027 mechan."
        },
        {
          "text": "L\u00E8 ou gen renmen nan k\u00E8 ou, ou padonnen tout peche. Men, l\u00E8 ou rayi moun, ou toujou ap chache kont."
        },
        {
          "text": "Moun lespri pale bon paw\u00F2l. Men, pou moun san konprann, se baton nan d\u00E8y\u00E8 yo."
        },
        {
          "text": "Moun ki gen bon konprann toujou ap aprann. Men, l\u00E8 moun san konprann ap pale, mal\u00E8 pa lwen."
        },
        {
          "text": "Byen yon moun rich, se pwoteksyon li. Men, depi yon nonm p\u00F2v, nanpwen pwoteksyon pou li."
        },
        {
          "text": "Travay moun k\u0027ap mache dwat yo bay lavi. Lajan moun k\u0027ap fe sa ki mal yo se pou mal\u00E8 yo."
        },
        {
          "text": "Moun ki koute l\u00E8 yo rale z\u00F2r\u00E8y yo ap jwenn chemen lavi. Men, moun ki refize adm\u00E8t l\u00E8 yo ant\u00F2 p\u00E8di chemen yo."
        },
        {
          "text": "Moun ki rayi moun nan k\u00E8 yo, se moun ou pa ka fye. Tout moun k\u0027ap mache f\u00E8 tripotay se moun san konprann."
        },
        {
          "text": "Plis ou pale anpil, plis ou ka rive f\u00E8 peche. L\u00E8 ou gen bonjan konprann ou kenbe bouch ou f\u00E8men."
        },
        {
          "text": "Paw\u00F2l ki soti nan bouch moun k\u0027ap mache dwat, se l\u00F2. Men, lide k\u0027ap travay nan t\u00E8t yon mechan pa vo anyen."
        },
        {
          "text": "Paw\u00F2l ki soti nan bouch moun k\u0027ap mache dwat ap pwofite anpil moun. Men, moun s\u00F2t yo ap mouri, paske yo pa gen konprann."
        },
        {
          "text": "benediksyon Bondye bay moun rich\u00E8s. Ou te m\u00E8t travay di ou pa ka mete anyen sou li."
        },
        {
          "text": "L\u00E8 moun san konprann ap f\u00E8 sa ki mal, se tankou yon jw\u00E8t pou yo. Men, yon moun lespri pran plezi l\u0027 nan chache gen bon konprann."
        },
        {
          "text": "Yon moun ki mache dwat, Bondye va ba li tou sa l\u0027 ta renmen genyen. Men mechan an, se sa l\u0027 p\u00E8 rive l\u0027 la k\u0027ap rive l\u0027."
        },
        {
          "text": "Depi move tan pase, mechan yo dispar\u00E8t lamenm. Men, moun k\u0027ap mache dwat yo ap toujou kanpe f\u00E8m."
        },
        {
          "text": "Pa janm voye parese f\u00E8 komisyon pou ou. L\u0027ap enn\u00E8ve ou menm jan sitwon f\u00E8 dan moun gasi, menm jan lafimen f\u00E8 je moun koule dlo."
        },
        {
          "text": "Krentif pou Bondye f\u00E8 moun viv lontan. Men, mechan yo mouri anvan l\u00E8 yo."
        },
        {
          "text": "Sa moun k\u0027ap mache dwat yo ap tann lan va rive vre. Men, mechan yo p\u0027ap janm jwenn sa y\u0027ap tann lan."
        },
        {
          "text": "Chemen Bondye se yon pwoteksyon pou moun ki serye. Men, l\u0027ap detwi moun k\u0027ap f\u00E8 mal yo."
        },
        {
          "text": "Yo p\u0027ap janm ka f\u00E8 moun k\u0027ap mache dwat yo brannen. Men, mechan yo ap dispar\u00E8t nan peyi a."
        },
        {
          "text": "L\u00E8 moun k\u0027ap mache dwat yo ap pale, se bon koze yo bay. Men, moun k\u0027ap pale mal yo ap dispar\u00E8t."
        },
        {
          "text": "Moun k\u0027ap mache dwat yo konn b\u00E8l paw\u00F2l pou yo di. Men, lang mechan yo, se kouto de b\u00F2."
        }
      ]
    },
    {
      "VERS": [
        {
          "text": "Sey\u00E8 a pa vle w\u00E8 moun k\u0027ap s\u00E8vi ak fo balans. Li kontan ak moun ki s\u00E8vi ak bon mezi."
        },
        {
          "text": "Kote ki gen l\u00F2g\u00E8y wont pa lwen. Men, moun ki soum\u00E8t devan Bondye, se yo ki gen bon konprann."
        },
        {
          "text": "Moun k\u0027ap mache dwat yo konnen sa pou yo f\u00E8, paske se moun serye yo ye. Men, moun k\u0027ap mache bay moun koutba, yo gen pou yo fini mal, paske se bakony\u00E8 yo ye."
        },
        {
          "text": "Jou mal\u00E8, rich\u00E8s pa ka s\u00E8vi ou anyen. Men, si ou se moun serye, sa ka sove lavi ou."
        },
        {
          "text": "Yon moun k\u0027ap mache dwat ap viv san pwobl\u00E8m, paske li serye. Men, mechan yo ap tonbe nan pw\u00F2p p\u00E8len mechanste yo."
        },
        {
          "text": "L\u00E8 yon moun serye f\u00E8 sa ki dwat, sa ap sove l\u0027. Men, moun k\u0027ap mache bay moun koutba, y\u0027ap pran nan move jw\u00E8t y\u0027ap f\u00E8 a."
        },
        {
          "text": "L\u00E8 yon mechan mouri, sa l\u0027 t\u0027ap tann lan mouri ansanm av\u00E8 l\u0027. Konfyans li te mete nan byen li yo pa s\u00E8vi l\u0027 anyen."
        },
        {
          "text": "Jou mal\u00E8, moun ki mache dwat ap jwenn pwoteksyon. Sa ki pou ta rive l\u0027 la, se mechan an li rive."
        },
        {
          "text": "Moun ki san resp\u00E8 pou Bondye ap touye moun ak lang yo. Men, konesans ap sove moun k\u0027ap mache dwat yo."
        },
        {
          "text": "L\u00E8 sa mache pou moun serye yo, tout moun lavil la gen k\u00E8 kontan. Konsa tou, l\u00E8 mechan yo mouri, se kontantman pou tout moun."
        },
        {
          "text": "Se b\u00E8l bagay pou yon lavil l\u00E8 li gen moun serye ladan l\u0027. Men, mechan yo ap detwi l\u0027 ak lang yo."
        },
        {
          "text": "Avili yon fr\u00E8 par\u00E8y ou, se bagay moun san konprann f\u00E8. Yon moun lespri konnen pou l\u0027 pe bouch li."
        },
        {
          "text": "Moun k\u0027ap mache f\u00E8 tripotay mete tout sekr\u00E8 dey\u00F2. Men, moun ki toujou kenbe paw\u00F2l yo, k\u00E8 yo se k\u00F2fref\u00F2."
        },
        {
          "text": "L\u00E8 pa gen moun ki konn gouv\u00E8nen, peyi a pa ka mache. Men, l\u00E8 gen anpil moun k\u0027ap bay bon kons\u00E8y, peyi a sove."
        },
        {
          "text": "L\u00E8 ou pwom\u00E8t pou ou peye d\u00E8t yon moun ou pa konnen, w\u0027a gen pou r\u00E8gr\u00E8t sa pita. L\u0027a pi bon pou ou si ou refize bay garanti pou yon l\u00F2t."
        },
        {
          "text": "Tout moun va f\u00E8 lwanj yon fanm ki gen bon karakt\u00E8. Konsa tou, gason ki gen kouraj nan travay ap jwenn ak k\u00F2b li."
        },
        {
          "text": "L\u00E8 ou gen bon k\u00E8, se yon byen ou f\u00E8 pou t\u00E8t ou. Men, moun ki san pitye yo, se t\u00E8t yo y\u0027ap f\u00E8 t\u00F2."
        },
        {
          "text": "Mechan yo kw\u00E8 y\u0027ap f\u00E8 benefis. Men, moun k\u0027ap f\u00E8 sa ki dwat yo toujou jwenn rekonpans yo."
        },
        {
          "text": "Yon moun ki soti pou f\u00E8 sa ki dwat ap toujou viv. Men, moun k\u0027ap chache f\u00E8 sa ki mal gen pou yo mouri."
        },
        {
          "text": "Sey\u00E8 a pa vle w\u00E8 moun k\u0027ap mache pye gaye. Men, li pran plezi l\u0027 ak moun k\u0027ap mache dwat nan chemen yo."
        },
        {
          "text": "W\u00E8 pa w\u00E8, yo gen pou yo pini mechan yo. Men, tout moun k\u0027ap mache dwat yo ap sove."
        },
        {
          "text": "Yon b\u00E8l fanm ki nan dez\u00F2d se yon b\u00E8l zanno l\u00F2 nan nen kochon."
        },
        {
          "text": "L\u00E8 moun k\u0027ap mache dwat yo jwenn sa yo te vle a, se kontantman pou tout moun. Men, l\u00E8 se mechan yo ki jwenn sa yo t\u0027ap tann lan, sa pa f\u00E8 pesonn plezi."
        },
        {
          "text": "Moun ki bay san gad d\u00E8y\u00E8, sa pa anpeche yo vin pi rich. Men, moun ki penng, se p\u00F2v y\u0027ap vin pi p\u00F2v."
        },
        {
          "text": "L\u00E8 ou bay ak k\u00E8 kontan, ou p\u0027ap janm manke anyen. L\u00E8 ou manje ak moun, ou pa janm rete grangou."
        },
        {
          "text": "P\u00E8p la ap madichonnen moun k\u0027ap sere manje nan depo pou pri a ka moute. Men, l\u0027ap f\u00E8 lwanj pou moun k\u0027ap vann manje a nan mache."
        },
        {
          "text": "Moun k\u0027ap chache f\u00E8 sa ki byen ap jwenn fav\u00E8 Bondye. Men, moun k\u0027ap kouri d\u00E8y\u00E8 mal\u00E8, se mal\u00E8 ki pou rive l\u0027."
        },
        {
          "text": "Moun ki mete konfyans yo nan byen yo ap tonbe tankou f\u00E8y ch\u00E8ch. Men, moun k\u0027ap mache dwat yo ap pouse tankou boujon."
        },
        {
          "text": "Yon nonm ki mete dez\u00F2d nan fanmi li, lak\u00F2z madanm li ansanm ak tout pitit li yo nan tou sa ki pa bon. Moun san konprann ap toujou esklav moun ki gen bon konprann."
        },
        {
          "text": "L\u00E8 ou mache dwat, sa f\u00E8 moun viv. L\u00E8 ou gen bon konprann, ou sove l\u00F2t moun."
        },
        {
          "text": "Gade! Moun ki mache dwat jwenn rekonpans yo isit sou lat\u00E8. Men, nou pa bezwen mande si moun k\u0027ap f\u00E8 mechanste ak moun k\u0027ap viv nan peche p\u0027ap jwenn ak pa yo tou!"
        }
      ]
    },
    {
      "VERS": [
        {
          "text": "Moun ki renmen yo korije yo, se moun ki toujou vle konnen. Men, moun ki pa renmen yo rale z\u00F2r\u00E8y yo, se moun san konprann."
        },
        {
          "text": "Sey\u00E8 a kontan ak moun k\u0027ap f\u00E8 sa ki byen. Men, l\u0027ap kondannen moun ki toujou sou plan."
        },
        {
          "text": "F\u00E8 mechanste pa bay moun f\u00F2s pou yo rete kanpe. Men, moun ki mache dwat p\u0027ap janm brannen."
        },
        {
          "text": "Yon bon madanm se yon lwanj li ye pou mari li. Men, yon madanm ki f\u00E8 mari l\u0027 wont, se tankou yon maladi k\u0027ap manje ou nan zo."
        },
        {
          "text": "Yon nonm serye p\u0027ap janm mete nan t\u00E8t li pou l\u0027 f\u00E8 ou lenjistis. Men, mechan yo ap toujou chache twonpe ou."
        },
        {
          "text": "Paw\u00F2l ki soti nan bouch mechan se p\u00E8len pou touye moun. Men, paw\u00F2l ki soti nan bouch moun k\u0027ap mache dwat yo, se delivrans pou moun ki an danje."
        },
        {
          "text": "Rive yon l\u00E8, pye mechan yo chape. Ou chache yo, ou pa w\u00E8 yo. Men, fanmi moun k\u0027ap mache dwat yo ap toujou la."
        },
        {
          "text": "Y\u0027ap f\u00E8 lwanj moun ki gen konprann. Men, y\u0027ap meprize moun ki malveyan."
        },
        {
          "text": "Pito ou pase pou malere men ou gen manje pou ou manje, pase pou ou pran p\u00F2z grann\u00E8g ou epi w\u0027ap mouri grangou."
        },
        {
          "text": "Moun ki mache dwat okipe ata zannimo nan lakou yo. Men, mechan yo san zantray."
        },
        {
          "text": "Moun ki travay jaden ap jwenn manje pou yo manje plen vant yo. Men, moun k\u0027ap p\u00E8di tan yo nan f\u00E8 bagay san val\u00E8, se san konprann yo ye."
        },
        {
          "text": "Mechan toujou ap f\u00E8 gwo lide d\u00E8y\u00E8 bagay mechan par\u00E8y yo pran. Men, moun k\u0027ap mache dwat ap f\u00E8 bagay k\u0027ap rap\u00F2te yo."
        },
        {
          "text": "Paw\u00F2l ki soti nan bouch moun mechan tounen yon p\u00E8len pou yo. Men, moun k\u0027ap mache dwat ap soti nan tout move pa."
        },
        {
          "text": "Rekonpans yon moun chita sou sa li di ak bouch li. Sa ou f\u00E8 se sa ou w\u00E8."
        },
        {
          "text": "Moun s\u00F2t toujou konprann sa y\u0027ap f\u00E8 a byen. Men, moun ki gen bon konprann koute kons\u00E8y yo ba yo."
        },
        {
          "text": "L\u00E8 yon moun san konprann ank\u00F2l\u00E8, tout moun w\u00E8 sa lamenm. Men, yon moun veyatif, l\u00E8 ou f\u00E8 l\u0027 malon\u00E8t, li f\u00E8 tankou li pa konprann."
        },
        {
          "text": "L\u00E8 ou di verite nan tribinal, ou rann lajistis s\u00E8vis. Men, temwen k\u0027ap bay manti, se lenjistis l\u0027ap ankouraje."
        },
        {
          "text": "Paw\u00F2l moun ki di tou sa ki vin nan bouch yo se kout ponya. Men, paw\u00F2l moun ki gen bon konprann se renm\u00E8d."
        },
        {
          "text": "Manti la pou yon ti tan. Men, verite la pou tout tan tout tan."
        },
        {
          "text": "Moun k\u0027ap kalkile jan pou yo f\u00E8 moun mal, se move kou y\u0027ap chache pote. Men, moun k\u0027ap bay bon kons\u00E8y ap gen k\u00E8 kontan."
        },
        {
          "text": "Mal\u00E8 pa janm rive moun k\u0027ap mache dwat. Men, pou mechan yo se apse sou klou."
        },
        {
          "text": "Sey\u00E8 a pa vle w\u00E8 moun k\u0027ap manti. Men, li kontan n\u00E8t ak moun ki toujou kenbe paw\u00F2l yo."
        },
        {
          "text": "Moun lespri pa janm nan f\u00E8 moun w\u00E8 tou sa yo konnen. Men, moun san konprann ap mache f\u00E8 moun w\u00E8 jan yo s\u00F2t."
        },
        {
          "text": "Travay di f\u00E8 ou grann\u00E8g. Men, parese f\u00E8 ou rete ak moun."
        },
        {
          "text": "T\u00E8t chaje kraze kouraj yon moun. Men, yon bon paw\u00F2l f\u00E8 k\u00E8 l\u0027 kontan."
        },
        {
          "text": "Moun ki mache dwat ap toujou moutre zanmi l\u0027 bon chemen. Men, mechan an ap f\u00E8 yo p\u00E8di chemen yo."
        },
        {
          "text": "Parese ap toujou rete grangou. Tout rich\u00E8s yon moun se travay li."
        },
        {
          "text": "F\u00E8 sa ki dwat, w\u0027a jwenn ak lavi. F\u00E8 sa ki mal, w\u0027a jwenn ak lanm\u00F2."
        }
      ]
    },
    {
      "VERS": [
        {
          "text": "Yon pitit gason ki gen bon konprann ap koute l\u00E8 papa l\u0027 ap rale z\u00F2r\u00E8y li. Men, moun k\u0027ap pase moun nan betiz p\u0027ap janm koute l\u00E8 y\u0027ap f\u00E8 l\u0027 obs\u00E8vasyon pou korije l\u0027."
        },
        {
          "text": "Rekonpans yon moun chita sou sa li di ak bouch li. Men, moun ki ipokrit renmen f\u00E8 mechanste."
        },
        {
          "text": "Veye paw\u00F2l ki soti nan bouch ou, w\u0027a pwoteje lavi ou. Moun k\u0027ap prese louvri bouch yo pale ap detwi pw\u00F2p t\u00E8t yo."
        },
        {
          "text": "Parese p\u0027ap janm jwenn sa yo ta renmen genyen. Men, moun k\u0027ap travay di ap jwenn tou sa yo ta renmen genyen."
        },
        {
          "text": "Moun k\u0027ap mache dwat pa vle w\u00E8 moun k\u0027ap bay manti. Men, sa mechan yo ap f\u00E8 a se yon wont, se yon dezon\u00E8 pou t\u00E8t yo."
        },
        {
          "text": "L\u00E8 ou toujou f\u00E8 sa ki byen, lajistis ap pwoteje ou. Men, peche lak\u00F2z mechan yo dispar\u00E8t."
        },
        {
          "text": "Gen moun ki pa gen anyen men ki pran p\u00F2z moun rich yo. Gen moun ki pran p\u00F2z moun p\u00F2v yo, epi se yo ki gen f\u00F2tin."
        },
        {
          "text": "Yon moun rich s\u00E8vi ak lajan l\u0027 pou l\u0027 sove lavi l\u0027. Moun ki p\u00F2v pa vle tande l\u00E8 w\u0027ap rele d\u00E8y\u00E8 l\u0027."
        },
        {
          "text": "Moun k\u0027ap mache dwat yo tankou lanp k\u0027ap klere byen klere. Men, mechan yo tankou yon lanp ki pr\u00E8t pou mouri."
        },
        {
          "text": "Moun awogan yo toujou ap pouse dife. Men, moun ki koute kons\u00E8y, se moun ki gen bon konprann."
        },
        {
          "text": "Lajan ou f\u00E8 fasil pa lwen fini. Lajan ou f\u00E8 nan di ap toujou f\u00E8 pitit."
        },
        {
          "text": "L\u00E8 ou pa jwenn sa ou t\u0027ap tann lan, se bagay ki pou f\u00E8 ou malad. Men, l\u00E8 ou jwenn sa ou te anvi a, se lavi pou ou."
        },
        {
          "text": "L\u00E8 ou pa respekte paw\u00F2l ki nan lalwa Bondye a, se d\u00E8t ou f\u00E8. Men, moun ki f\u00E8 sa lalwa mande yo f\u00E8 a ap jwenn rekonpans yo."
        },
        {
          "text": "Sa moun ki gen bon konprann ap moutre a bay lavi. L\u0027ap ede ou pou ou pa tonbe l\u00E8 lavi ou an danje."
        },
        {
          "text": "L\u00E8 ou gen bon konprann, sa f\u00E8 moun renmen ou. Men, l\u00E8 moun pa ka f\u00E8 ou konfyans, ou nan di."
        },
        {
          "text": "Tout moun ki gen konprann kalkile byen anvan yo f\u00E8 yon bagay. Men, moun san konprann yo ap f\u00E8 ou w\u00E8 jan yo s\u00F2t."
        },
        {
          "text": "Yon move komisyon\u00E8 ap mete moun nan ka. Men, yon komisyon\u00E8 serye ap bay moun k\u00E8 poze."
        },
        {
          "text": "Yon moun ki refize aprann ap toujou p\u00F2v, l\u0027ap toujou wont. Men, y\u0027ap respekte moun ki koute l\u00E8 yo rale z\u00F2r\u00E8y yo."
        },
        {
          "text": "Ala bon sa bon l\u00E8 ou jwenn sa ou te anvi a! Moun san konprann derefize kite move chemen yo pran an."
        },
        {
          "text": "F\u00E8 zanmi ak moun ki gen konesans, ou menm tou w\u0027a vin gen konesans. F\u00E8 zanmi ak moun ki san konprann, ou nan pwobl\u00E8m."
        },
        {
          "text": "Mal\u00E8 ap pousib moun k\u0027ap f\u00E8 sa ki mal. Men, moun ki mache dwat ap jwenn bon rekonpans."
        },
        {
          "text": "Yon moun ki gen bon k\u00E8 ap kite byen pou pitit pitit li. Men, rich\u00E8s moun k\u0027ap f\u00E8 sa ki mal, se moun ki mache dwat yo k\u0027ap jwi li."
        },
        {
          "text": "Jaden malere bay kont manje. Men, lenjistis f\u00E8 l\u0027 mouri grangou."
        },
        {
          "text": "Si ou p\u00E8 bat pitit gason ou, ou pa renmen l\u0027. Si ou renmen l\u0027, se pou ou korije l\u0027."
        },
        {
          "text": "Moun k\u0027ap mache dwat toujou gen ase pou yo manje. Men, vant mechan yo pa janm plen."
        }
      ]
    },
    {
      "VERS": [
        {
          "text": "Bon konprann yon fanm f\u00E8 kay li mache byen. Men, yon fanm s\u00F2t ap kraze kay li ak pw\u00F2p men li."
        },
        {
          "text": "Moun ki mache dwat, se yo ki gen krentif pou Sey\u00E8 a. Men, moun k\u0027ap mache kwochi pa pran Bondye pou anyen."
        },
        {
          "text": "Paw\u00F2l nan bouch moun san konprann, se fw\u00E8t pou d\u00E8y\u00E8 yo. Men, paw\u00F2l nan bouch moun ki gen bon konprann, se pwoteksyon yo."
        },
        {
          "text": "Kote ki pa gen b\u00E8f pou rale chari pa gen rek\u00F2t. L\u00E8 b\u00E8t ou anf\u00F2m w\u0027ap f\u00E8 bon rek\u00F2t."
        },
        {
          "text": "Yon bon temwen p\u0027ap bay manti. Yon fo temwen p\u0027ap di verite."
        },
        {
          "text": "Moun ki gen l\u00F2g\u00E8y plen k\u00E8 yo, yo m\u00E8t chache konesans, yo p\u0027ap janm jwenn li. Men, pou moun ki gen lespri, se bagay fasil."
        },
        {
          "text": "Pa pwoche b\u00F2 kote moun san konprann. Se pa anba bouch yo w\u0027ap pran anyen."
        },
        {
          "text": "Moun ki gen bon konprann konnen sa l\u0027ap f\u00E8. Moun s\u00F2t mete nan t\u00E8t li li konnen, men se t\u00E8t li l\u0027ap twonpe."
        },
        {
          "text": "Moun s\u00F2t pran peche s\u00E8vi jw\u00E8t. Men, moun k\u0027ap mache dwat pare pou rekon\u00E8t t\u00F2 yo."
        },
        {
          "text": "L\u00E8 ou nan lapenn, se ou ki konnen sa w\u0027ap soufri. Konsa tou, l\u00E8 k\u00E8 ou kontan, pesonn pa ka kontan av\u00E8 ou."
        },
        {
          "text": "Fanmi mechan yo gen pou dispar\u00E8t. Men, fanmi moun k\u0027ap mache dwat yo gen pou devlope."
        },
        {
          "text": "Chemen ou kw\u00E8 ki bon an, se li ki mennen tou dwat nan lanm\u00F2."
        },
        {
          "text": "Ou m\u00E8t ap ri, k\u00E8 ou ka nan lapenn. Apre kontantman, se k\u00E8 sere."
        },
        {
          "text": "Moun k\u0027ap f\u00E8 sa ki mal ap jwenn sa l\u0027ap chache a. Konsa tou, moun k\u0027ap f\u00E8 byen an ap jwenn rekonpans li."
        },
        {
          "text": "Yon moun s\u00F2t ap kw\u00E8 tou sa yo di l\u0027. Men, moun ki gen konprann veye kote l\u0027ap mete pye l\u0027."
        },
        {
          "text": "Moun ki gen bon konprann pran prekosyon yo, yo egzante mal\u00E8. Moun s\u00F2t yo awogan, yo toujou konprann zaf\u00E8 yo bon."
        },
        {
          "text": "L\u00E8 yon moun gen san wo, l\u0027ap toujou f\u00E8 betiz. Men, moun ki kalkile anvan ap toujou rete k\u00E8 p\u00F2p\u00F2z."
        },
        {
          "text": "Moun san konprann aji tankou moun fou. Men, rekonpans moun ki gen lespri se konesans."
        },
        {
          "text": "Move moun gen pou wete chapo devan bon moun. Moun mechan gen pou bese t\u00E8t devan moun k\u0027ap mache dwat yo."
        },
        {
          "text": "L\u00E8 ou p\u00F2v, ou pa gen zanmi. L\u00E8 ou rich, ou plen zanmi."
        },
        {
          "text": "Se yon peche ou f\u00E8 l\u00E8 ou meprize fr\u00E8 par\u00E8y ou. Men, ala bon sa bon pou moun ki gen pitye pou p\u00F2v malere!"
        },
        {
          "text": "L\u00E8 w\u0027ap chache f\u00E8 sa ki mal, ou p\u00E8di chemen ou. Men, l\u00E8 w\u0027ap chache f\u00E8 sa ki byen, moun ap toujou renmen ou, yo p\u0027ap janm lage ou."
        },
        {
          "text": "Travay, w\u0027a jwenn tou sa ou bezwen. Rete chita ap pale anpil ap rann ou p\u00F2v."
        },
        {
          "text": "Rekonpans moun ki gen konprann se konesans. Moun san konprann ap toujou aji tankou moun s\u00F2t."
        },
        {
          "text": "L\u00E8 yon temwen di laverite, li sove lavi inonsan. L\u00E8 li bay manti, li twonpe jij yo."
        },
        {
          "text": "L\u00E8 yon moun gen krentif pou Bondye, li gen kote pou l\u0027 apiye. Pitit li yo ap jwenn pwoteksyon b\u00F2 kot Bondye."
        },
        {
          "text": "Gen krentif pou Bondye, w\u0027a gen lavi. Ou p\u0027ap tonbe l\u00E8 lavi ou an danje."
        },
        {
          "text": "Tout pouvwa yon wa, se l\u00E8 peyi l\u0027ap k\u00F2mande a gen anpil moun. Men, l\u00E8 pa gen moun nan peyi a, wa a pa vo anyen."
        },
        {
          "text": "Moun ki pa f\u00E8 k\u00F2l\u00E8 fasil, se moun ki gen bon konprann. Men, moun ki gen san wo f\u00E8 w\u00E8 jan li s\u00F2t."
        },
        {
          "text": "L\u00E8 ou gen k\u00E8 ou poze, ou kenbe k\u00F2 ou an sante. Men, anvye s\u00F2 l\u00F2t moun se tankou yon maladi k\u0027ap manje ou nan zo."
        },
        {
          "text": "L\u00E8 w\u0027ap peze p\u00F2v malere, se Bondye ki f\u00E8 l\u0027 la w\u0027ap derespekte. Men, l\u00E8 ou aji byen ak p\u00F2v, se pi b\u00E8l s\u00E8vis ou ka rann Bondye."
        },
        {
          "text": "Mechanste mechan an, se sa k\u0027ap jete l\u0027 at\u00E8. Men, moun ki f\u00E8 sa ki byen, y\u0027ap pwoteje l\u0027 menm l\u00E8 lavi l\u0027 an danje."
        },
        {
          "text": "Moun ki gen konprann, se tout tan y\u0027ap chache konnen. Men, moun s\u00F2t pa chache konnen anyen."
        },
        {
          "text": "L\u00E8 gen jistis nan yon peyi, sa leve peyi a. Men, peche lenjistis se yon wont pou yon nasyon."
        },
        {
          "text": "Wa a kontan l\u00E8 moun k\u0027ap travay av\u00E8 l\u0027 yo f\u00E8 travay yo byen. Men, l\u0027ap move sou moun k\u0027ap f\u00E8 travay yo mal."
        }
      ]
    },
    {
      "VERS": [
        {
          "text": "Yon bon repons dous ap kalme yon moun ki ank\u00F2l\u00E8. Men, si ou reponn li r\u00E8d, w\u0027ap f\u00E8 l\u0027 pi eksite."
        },
        {
          "text": "Paw\u00F2l ki soti nan bouch moun ki gen bon konprann f\u00E8 ou anvi konnen tou. Men, paw\u00F2l ki soti nan bouch moun san konprann, se paw\u00F2l san sans."
        },
        {
          "text": "Je Sey\u00E8 a toupatou, l\u0027ap veye tout moun, bon kou mechan."
        },
        {
          "text": "Bon paw\u00F2l yon zanmi bay lavi. Men, move paw\u00F2l demanbre."
        },
        {
          "text": "Moun fou pa koute l\u00E8 papa yo ap pale yo. Men, moun ki gen bon konprann koute l\u00E8 y\u0027ap rale z\u00F2r\u00E8y yo."
        },
        {
          "text": "Moun ki mache dwat ap toujou gen sa yo bezwen an kantite lakay yo. Men, tou sa mechan yo genyen se t\u00E8t chaje pou yo."
        },
        {
          "text": "L\u00E8 moun ki gen bon konprann yo ap pale, se konesans y\u0027ap bay. Men, se pa menm bagay pou moun ki san konprann yo."
        },
        {
          "text": "Sey\u00E8 a pa ka sip\u00F2te l\u00E8 mechan yo ap ofri b\u00E8t pou touye pou li. Men, sa f\u00E8 l\u0027 plezi anpil l\u00E8 moun k\u0027ap mache dwat yo ap lapriy\u00E8 nan pye l\u0027."
        },
        {
          "text": "Sey\u00E8 a pa ka sip\u00F2te jan mechan yo ap viv la. Men, li renmen moun k\u0027ap f\u00E8 sa ki dwat devan li."
        },
        {
          "text": "Moun ki f\u00E8 sa ki mal m\u00E8t pare tann pinisyon yo. Men, moun ki pa ka sip\u00F2te pou yo pini yo pa lwen mouri."
        },
        {
          "text": "Sey\u00E8 a konnen sa k\u0027ap pase nan twou san fon an ak nan peyi kote m\u00F2 yo ye a. Ou pa bezwen mande si l\u0027 pa konnen sa k\u0027ap pase nan k\u00E8 moun."
        },
        {
          "text": "Moun k\u0027ap pase moun nan betiz pa renmen moun rale z\u00F2r\u00E8y yo. Yo pa janm mande moun ki gen bon konprann kons\u00E8y."
        },
        {
          "text": "L\u00E8 k\u00E8 ou kontan, yo w\u00E8 sa sou figi ou. L\u00E8 ou nan lapenn, ou kagou."
        },
        {
          "text": "Yon moun ki gen konprann toujou ap chache gen konesans. Men, moun s\u00F2t pran plezi nan pale koze san sans."
        },
        {
          "text": "L\u00E8 ou nan lafliksyon, chak jou se pwobl\u00E8m. Men, l\u00E8 k\u00E8 ou kontan, lavi se yon f\u00E8t pou ou."
        },
        {
          "text": "Pito ou pa gen anpil byen men ou gen krentif pou Bondye pase pou ou rich epi pou ou nan t\u00E8t chaje."
        },
        {
          "text": "Pito ou manje mayi moulen blanch ak moun ki renmen ou pase pou ou manje vyann ou byen gra ak moun ki rayi ou."
        },
        {
          "text": "Yon moun ki gen san wo toujou ap pouse dife. Men, moun ki pa f\u00E8 k\u00F2l\u00E8 fasil toujou ap mete lap\u00E8."
        },
        {
          "text": "L\u00E8 ou parese, ou w\u00E8 pwobl\u00E8m toupatou. Men, pou moun ki pa p\u00E8 travay, pa gen pwobl\u00E8m ki pou rete l\u0027."
        },
        {
          "text": "Yon pitit byen elve f\u00E8 k\u00E8 papa l\u0027 kontan. Men, yon moun ki san konprann meprize manman l\u0027."
        },
        {
          "text": "Moun ki san konprann kontan l\u00E8 y\u0027ap aji tankou moun fou. Men, moun ki gen konprann ap toujou f\u00E8 sa ki dwat."
        },
        {
          "text": "L\u00E8 ou pa pran kons\u00E8y, plan travay ou p\u0027ap mache. L\u00E8 ou pran kons\u00E8y nan men anpil moun, ou m\u00E8t s\u00E8ten travay ou ap mache byen."
        },
        {
          "text": "Ala kontan ou kontan l\u00E8 ou jwenn yon bon repons pou ou bay! Ala bon sa bon l\u00E8 ou jwenn yon paw\u00F2l ki tonbe daplon!"
        },
        {
          "text": "Moun ki gen konprann, se yon chemen moute y\u0027ap swiv, chemen lavi a. Yo pa pran chemen desann, chemen lanm\u00F2 a."
        },
        {
          "text": "Sey\u00E8 a ap dispar\u00E8t moun awogan yo ansanm ak tout fanmi yo. Men, l\u0027ap pwoteje kay fanm ki p\u00E8di mari yo."
        },
        {
          "text": "Sey\u00E8 a pa ka sip\u00F2te lide mechan yo gen nan t\u00E8t yo. Men, sa f\u00E8 l\u0027 plezi pou l\u0027 tande paw\u00F2l moun ki san repw\u00F2ch."
        },
        {
          "text": "Moun k\u0027ap kouri d\u00E8y\u00E8 lajan, se traka y\u0027ap chache bay fanmi yo. Men, moun ki refize kite yo achte l\u0027 ap viv lontan."
        },
        {
          "text": "Yon moun ki dwat kalkile anvan li bay repons. Men, mechan yo prese bay move paw\u00F2l."
        },
        {
          "text": "L\u00E8 mechan yo ap lapriy\u00E8, Sey\u00E8 a pa sou b\u00F2 yo. Men, li pare z\u00F2r\u00E8y li pou l\u0027 koute sa moun ki mache dwat yo ap di l\u0027."
        },
        {
          "text": "Ou kontan l\u00E8 ou w\u00E8 moun ki kontan w\u00E8 ou. Ou santi w\u0027ap viv l\u00E8 ou resevwa bon nouv\u00E8l."
        },
        {
          "text": "Moun ki koute l\u00E8 y\u0027ap rale z\u00F2r\u00E8y yo pou byen yo va jwenn yon plas nan sosyete moun ki gen bon konprann."
        },
        {
          "text": "Moun ki refize mache sou prigad yo rayi t\u00E8t yo. Men, moun ki asepte l\u00E8 yo rale z\u00F2r\u00E8y yo ap vin gen plis konprann."
        },
        {
          "text": "L\u00E8 ou gen krentif pou Bondye, ou deja konprann anpil bagay. L\u00E8 ou soum\u00E8t devan Bondye, moun va f\u00E8 lwanj ou."
        }
      ]
    },
    {
      "VERS": [
        {
          "text": "L\u00E8z\u00F2m f\u00E8 lide nan k\u00E8 yo. Men, d\u00E8nye mo a nan men Bondye."
        },
        {
          "text": "L\u00E8z\u00F2m mete nan lide yo tou sa yo f\u00E8 bon. Men, pa bliye se Bondye k\u0027ap jije sa ki nan k\u00E8 yo."
        },
        {
          "text": "Mande Sey\u00E8 a pou l\u0027 beni tout travay w\u0027ap f\u00E8, w\u0027ap reyisi nan tou sa w\u0027ap f\u00E8."
        },
        {
          "text": "Tou sa Sey\u00E8 a f\u00E8, li gen yon rezon ki f\u00E8 l\u0027 f\u00E8 li. Menm mechan an, li kreye l\u0027 pou l\u0027 ka pini l\u0027."
        },
        {
          "text": "Sey\u00E8 a pa ka sip\u00F2te moun k\u0027ap gonfle lestonmak yo sou moun. W\u00E8 pa w\u00E8, l\u0027ap f\u00E8 yo peye sa."
        },
        {
          "text": "Si ou pa janm vire do bay Bondye, si ou toujou kenbe paw\u00F2l ou, Bondye va padonnen peche ou yo. L\u00E8 yon moun gen krentif pou Bondye, l\u0027ap evite f\u00E8 sa ki mal."
        },
        {
          "text": "L\u00E8 yon moun ap viv yon jan ki f\u00E8 Sey\u00E8 a plezi, Sey\u00E8 a ap f\u00E8 ata l\u00E8nmi l\u0027 yo aji byen av\u00E8 l\u0027."
        },
        {
          "text": "Pito ou f\u00E8 ti pwofi nan f\u00E8 sa ki dwat pase pou ou f\u00E8 gwo benefis nan f\u00E8 sa ki mal."
        },
        {
          "text": "L\u00E8z\u00F2m f\u00E8 plan travay yo nan k\u00E8 yo. Men, se Sey\u00E8 a k\u0027ap dirije sa y\u0027ap f\u00E8 a."
        },
        {
          "text": "L\u00E8 yon wa pale, se tankou si se te Bondye ki pale. L\u00E8 l\u0027ap jije, li p\u0027ap janm rann move jijman."
        },
        {
          "text": "Sey\u00E8 a mande pou yo s\u00E8vi ak bon balans pou peze. Li pa vle pou yo s\u00E8vi ak move mezi nan k\u00F2m\u00E8s."
        },
        {
          "text": "Wa yo pa ka sip\u00F2te l\u00E8 moun ap f\u00E8 mechanste, paske tout f\u00F2s yon gouv\u00E8nman se l\u00E8 li defann dwa tout moun."
        },
        {
          "text": "Wa a kontan ak tout moun ki di verite. Li renmen moun ki pa nan bay manti."
        },
        {
          "text": "L\u00E8 wa a move, atansyon, moun ka mouri! Moun ki gen bon konprann ap toujou chache f\u00E8 k\u00E8 wa a kontan."
        },
        {
          "text": "L\u00E8 wa a kontan, se lavi pou tout moun. L\u00E8 li bay yon moun fav\u00E8 l\u0027, se tankou yon nwaj ki pote yon bon lapli prentan."
        },
        {
          "text": "Pito ou gen bon konprann pase pou ou gen byen. Pito ou gen konesans pase ou gen lajan."
        },
        {
          "text": "Moun ki mache dwat f\u00E8 chemen yo yon jan pou yo pa f\u00E8 sa ki mal. Gade kote w\u0027ap mete pye ou pou ou pa mouri mal."
        },
        {
          "text": "L\u00E8 ou gen lanbisyon, yo pa lwen kraze ou. L\u00E8 w\u0027ap f\u00E8 awogans, ou pa lwen mouri."
        },
        {
          "text": "Pito ou mennen ti vi ak p\u00F2v malere yo pase pou ou nan separe ak awogan yo nan sa yo v\u00F2l\u00F2."
        },
        {
          "text": "Moun k\u0027ap repase nan t\u00E8t li tou sa yo moutre l\u0027 va w\u00E8 zaf\u00E8 l\u0027 mache byen. Ala bon sa bon pou moun ki mete konfyans yo nan Sey\u00E8 a!"
        },
        {
          "text": "L\u00E8 yon moun gen bon konprann, yo di li gen lespri. L\u00E8 ou pale byen sa f\u00E8 ou gen plis konesans."
        },
        {
          "text": "Moun ki gen bon konprann gen lavi. Men, moun s\u00F2t ap toujou s\u00F2t."
        },
        {
          "text": "Yon moun ki gen bon konprann kalkile anvan li pale. Konsa paw\u00F2l li vin gen plis p\u00E8z."
        },
        {
          "text": "Bon paw\u00F2l se siwo my\u00E8l. Yo bon pou sante ou, yo dous pou nanm ou."
        },
        {
          "text": "Chemen ou kw\u00E8 ki bon an, se li ki mennen ou tou dwat nan lanm\u00F2."
        },
        {
          "text": "Grangou f\u00E8 ou travay r\u00E8d, paske ou bezwen manje pou ou mete nan bouch."
        },
        {
          "text": "Mechan an toujou ap chache jan pou li f\u00E8 moun mal. Ata paw\u00F2l nan bouch li boule tankou dife."
        },
        {
          "text": "Ipokrit toujou ap pouse dife. Moun k\u0027ap f\u00E8 tripotay mete zanmi dozado."
        },
        {
          "text": "Mechan an pran t\u00E8t kanmarad li, li f\u00E8 l\u0027 f\u00E8 sa ki pa bon."
        },
        {
          "text": "Moun k\u0027ap twenzi je yo sou moun, se moun ki gen move lide d\u00E8y\u00E8 t\u00E8t yo. Moun k\u0027ap f\u00E8 siy sou moun, se moun ki sou move kou."
        },
        {
          "text": "Cheve blan se b\u00E8l rekonpans. Moun ki mache dwat va viv lontan."
        },
        {
          "text": "Pito ou aji ak pasyans pase pou ou f\u00E8 f\u00F2s sou moun. Pito ou konn kontwole t\u00E8t ou pase pou ou gwo ch\u00E8f lame k\u0027ap mache pran lavil."
        },
        {
          "text": "Moun tire kat pou yo konnen sa pou yo f\u00E8. Men, desizyon an se nan men Bondye li ye."
        }
      ]
    },
    {
      "VERS": [
        {
          "text": "Pito ou manje yon grenn bannann ch\u00E8ch ak k\u00E8 poze pase pou ou f\u00E8 gwo f\u00E8t nan mitan dezagreman."
        },
        {
          "text": "Yon esklav ki gen konprann va ch\u00E8f sou yon pitit ki f\u00E8 papa l\u0027 wont. L\u0027a jwenn pa l\u0027 nan eritaj papa a tankou tout pitit."
        },
        {
          "text": "Se dife s\u00E8l ki ka f\u00E8 ou konnen si l\u00F2 osinon ajan ou genyen an se bon kalite. Konsa tou, se Sey\u00E8 a s\u00E8l ki konnen sa ki nan k\u00E8 moun."
        },
        {
          "text": "Mechan yo toujou pr\u00E8t pou koute moun k\u0027ap di move paw\u00F2l. Z\u00F2r\u00E8y mant\u00F2 yo toujou louvri pou koute moun k\u0027ap bay manti."
        },
        {
          "text": "L\u00E8 w\u0027ap pase yon p\u00F2v malere nan betiz, se Bondye ki f\u00E8 l\u0027 la w\u0027ap derespekte. Moun ki kontan l\u00E8 mal\u00E8 rive yon l\u00F2t, Bondye ap pini l\u0027."
        },
        {
          "text": "Pitit pitit se rekonpans granmoun. Manman ak papa se kontantman pitit."
        },
        {
          "text": "Yon moun s\u00F2t pa ka di anyen ki bon. Konsa tou, yon moun serye pa nan bay manti."
        },
        {
          "text": "Moun ki s\u00E8vi ak lajan pou pran t\u00E8t moun konprann lajan se wanga. Yo kw\u00E8 se pou yo reyisi nan tou sa y\u0027ap f\u00E8."
        },
        {
          "text": "Si ou vle moun renmen ou, padonnen l\u00E8 yo f\u00E8 ou mal. Si w\u0027ap mache repete bagay moun f\u00E8 ki mal, w\u0027ap mete zanmi dozado."
        },
        {
          "text": "L\u00E8 ou f\u00E8 yon moun ki gen konprann repw\u00F2ch, sa touche k\u00E8 l\u0027. Men, ata san kout baton p\u0027ap chanje yon moun s\u00F2t."
        },
        {
          "text": "Mechan toujou ap f\u00E8 rebelyon, men y\u0027a voye yon sanmanman regle av\u00E8 l\u0027."
        },
        {
          "text": "Pito ou kontre ak yon manman lous k\u0027ap chache pitit li pase pou ou tonbe sou yon moun fou foli moute."
        },
        {
          "text": "Si ou aji mal av\u00E8k moun ki f\u00E8 ou byen, mal\u00E8 ap toujou rive lakay ou."
        },
        {
          "text": "L\u00E8 yon kont pete, se tankou dlo ki kase dig kannal. Anvan batay mete pye, chape k\u00F2 ou."
        },
        {
          "text": "Se de kalite moun Sey\u00E8 a pa ka sip\u00F2te: moun k\u0027ap kondannen inonsan ak moun k\u0027ap pran pou mechan yo."
        },
        {
          "text": "Yon moun s\u00F2t te m\u00E8t gen kont lajan nan men l\u0027, li p\u0027ap janm ka gen konesans. Li pa gen konprann."
        },
        {
          "text": "Yon bon zanmi p\u0027ap janm trayi. Jou mal\u00E8 l\u0027ap tankou yon fr\u00E8 pou ou."
        },
        {
          "text": "F\u00F2k yon moun p\u00E8di t\u00E8t li n\u00E8t pou l\u0027 garanti d\u00E8t yon l\u00F2t moun."
        },
        {
          "text": "Moun ki renmen chache kont renmen f\u00E8 sa ki mal. Moun k\u0027ap pale av\u00E8k awogans, se moun k\u0027ap mache ak s\u00E8k\u00E8y yo anba bra yo."
        },
        {
          "text": "Yon moun ki pa gen bon lide nan t\u00E8t li p\u0027ap janm gen k\u00E8 kontan. Moun ki gen move lang ap toujou nan traka."
        },
        {
          "text": "Se lapenn pou yon papa ki f\u00E8 yon pitit ki san konprann. Papa yon pitit s\u00F2t p\u0027ap janm gen k\u00E8 kontan."
        },
        {
          "text": "K\u00E8 kontan bay lasante. Men, l\u00E8 ou kagou, w\u0027ap deperi sou pye."
        },
        {
          "text": "Malveyan pran lajan nan men moun pou enpoze jistis f\u00E8t."
        },
        {
          "text": "Yon moun ki gen bon konprann toujou ap chache konesans. Men, moun s\u00F2t pa konn sa li vle."
        },
        {
          "text": "Yon timoun ki san konprann, se chagren pou papa l\u0027, se gwo lapenn pou manman l\u0027 ki f\u00E8 l\u0027."
        },
        {
          "text": "Se pa jistis pou inonsan peye pou koupab. Pa gen jistis l\u00E8 yo bat moun ki pa f\u00E8 mal."
        },
        {
          "text": "Moun ki gen konesans pa nan pale anpil. Moun ki rete dousman se moun ki gen konprann."
        },
        {
          "text": "Moun ki gen lespri pa janm cho pou pale. Men moun s\u00F2t, l\u00E8 yo rete ak bouch yo f\u00E8men, yo pase pou moun ki gen konprann."
        }
      ]
    },
    {
      "VERS": [
        {
          "text": "Moun k\u0027ap viv apa se t\u00E8t li ase li konnen. Li move sou tout moun ki vle ba li bon kons\u00E8y."
        },
        {
          "text": "Moun s\u00F2t pa pran plezi l\u0027 nan chache konprann. Tou sa l\u0027ap chache se f\u00E8 moun konprann li gen lespri."
        },
        {
          "text": "Y\u0027ap meprize moun k\u0027ap f\u00E8 mechanste. Moun ki pa f\u00E8 resp\u00E8 t\u00E8t yo gen pou yo wont."
        },
        {
          "text": "Paw\u00F2l moun ki gen konprann fon kou lanm\u00E8, fre tankou yon sous k\u0027ap koule tout tan."
        },
        {
          "text": "Sa pa bon pou ou pran pou moun mechan, ni pou ou enpoze yo rann moun inonsan jistis."
        },
        {
          "text": "Depi moun s\u00F2t ap pale, se kont l\u0027ap chache. Si ou koute paw\u00F2l nan bouch li, w\u0027a ba l\u0027 kou."
        },
        {
          "text": "Bouch moun s\u00F2t se kondannasyon li. Paw\u00F2l ki soti nan bouch li tounen p\u00E8len pou li."
        },
        {
          "text": "Tripotay dous nan z\u00F2r\u00E8y moun ki vle tande yo. Sa mache nan san yo."
        },
        {
          "text": "Moun ki parese nan travay li se menmman par\u00E8yman ak moun k\u0027ap def\u00E8t sa k\u0027ap f\u00E8t."
        },
        {
          "text": "Sey\u00E8 a, se yon gwo ranpa byen solid. Se la moun k\u0027ap mache dwat yo kouri al chache pwoteksyon."
        },
        {
          "text": "Pou moun rich yo, byen yo tankou yon ranpa byen solid. Yo mete nan t\u00E8t yo se sa k\u0027ap pwoteje yo."
        },
        {
          "text": "L\u00E8 w\u0027ap f\u00E8 awogans, yo pa lwen kraze ou. L\u00E8 ou f\u00E8 k\u00F2 ou piti, y\u0027a f\u00E8 lwanj ou."
        },
        {
          "text": "Moun ki prese reponn san koute sa y\u0027ap di l\u0027, se moun s\u00F2t li ye. Li gen pou l\u0027 wont."
        },
        {
          "text": "L\u00E8 yon moun anvi viv, sa ede l\u0027 anpil l\u00E8 li malad. Men, si li dekouraje, ki moun ki ka remoute kouraj li?"
        },
        {
          "text": "Yon moun lespri ap toujou chache gen plis konesans. Z\u00F2r\u00E8y moun ki gen bon konprann toujou pare pou l\u0027 ka konnen plis toujou."
        },
        {
          "text": "Kado ou f\u00E8 louvri chemen pou ou toupatou, ata chemen ki mennen lakay grann\u00E8g."
        },
        {
          "text": "Moun ki pale anvan nan tribinal toujou sanble li gen rezon. L\u00E8 l\u00F2t moun lan par\u00E8t, kat je kontre, manti kaba."
        },
        {
          "text": "L\u00E8 de grann\u00E8g gen kont, jij yo f\u00E8 tiraj os\u00F2 pou konnen kil\u00E8s pou yo bay rezon."
        },
        {
          "text": "Li pi fasil pou mete lap\u00E8 nan yon gwo lavil pase pou ou rekonsilye de fr\u00E8 ki nan kont. L\u00E8 yo fache, k\u00E8 yonn se p\u00F2t prizon pou l\u00F2t."
        },
        {
          "text": "Rekonpans yon moun chita sou sa ki soti nan bouch li."
        },
        {
          "text": "Sa ou di ka lavi pou ou, li ka lanm\u00F2 pou ou. Sa ou chwazi, se sa w\u0027ap jwenn."
        },
        {
          "text": "L\u00E8 yon nonm jwenn yon bon madanm, se yon bon bagay. Se yon gwo fav\u00E8 Sey\u00E8 a f\u00E8 l\u0027."
        },
        {
          "text": "L\u00E8 yon p\u00F2v ap pale, li toujou nan tanpri souple. Men, moun rich toujou ap rele sou moun."
        },
        {
          "text": "Gen zanmi se pran yo vin pran. Men, gen zanmi tou yo plis pase fr\u00E8."
        }
      ]
    },
    {
      "VERS": [
        {
          "text": "Pito ou p\u00F2v men ou se n\u00E8g serye pase pou w\u0027ap bay manti epi pou ou s\u00F2t met sou li."
        },
        {
          "text": "Sa pa bon pou ou prese f\u00E8 anyen san ou pa konprann sa w\u0027ap f\u00E8. Si ou pa gen pasyans, ou ka nan pwobl\u00E8m."
        },
        {
          "text": "Se sotiz yon nonm ki fini av\u00E8 l\u0027. Apre sa, li konprann pou l\u0027 fache sou Bondye."
        },
        {
          "text": "L\u00E8 ou gen lajan, ou toujou gen zanmi. Men l\u00E8 ou p\u00F2v, d\u00E8nye zanmi vire do ba ou."
        },
        {
          "text": "L\u00E8 yon moun ap s\u00E8vi temwen nan tribinal, si li f\u00E8 manti, yo gen pou yo pini l\u0027. Pa gen rechap pou moun k\u0027ap bay manti."
        },
        {
          "text": "Anpil moun ap achte figi grann\u00E8g. Tout moun vle zanmi moun k\u0027ap bay fav\u00E8."
        },
        {
          "text": "L\u00E8 ou p\u00F2v, ata fr\u00E8 ou pa vle w\u00E8 ou. Ou pa bezwen mande si zanmi p\u0027ap lage ou! Tout chache w\u0027ap chache pale ak yo, yo pa okipe ou!"
        },
        {
          "text": "Si ou renmen t\u00E8t ou, chache gen konprann. Pa bliye sa ou te aprann, zaf\u00E8 ou va mache byen."
        },
        {
          "text": "L\u00E8 yon moun ap s\u00E8vi temwen nan tribinal, si li f\u00E8 manti, yo gen pou yo pini l\u0027. Moun k\u0027ap bay manti gen pou mouri."
        },
        {
          "text": "Yon moun ki san konprann pa f\u00E8t pou gen tout bagay, ni yon esklav pa f\u00E8t pou ch\u00E8f sou grann\u00E8g."
        },
        {
          "text": "Yon moun ki gen bon konprann pa f\u00E8 k\u00F2l\u00E8 fasil. Tout kalite li, se pa okipe moun ki f\u00E8 mal."
        },
        {
          "text": "L\u00E8 yon wa ank\u00F2l\u00E8, se tankou yon lyon k\u0027ap gwonde. Men, fav\u00E8 yon ch\u00E8f se tankou lapli sou jaden."
        },
        {
          "text": "Yon pitit ki san konprann se yon mal\u00E8 pou papa l\u0027. Yon fanm ki toujou ap chache kont, se yon gouty\u00E8 k\u0027ap degoute dlo san rete."
        },
        {
          "text": "Kay ak lajan, se byen manman ak papa ka mouri kite pou ou. Men, yon fanm ki gen konprann, se Sey\u00E8 a ase ki ka f\u00E8 ou jwenn sa."
        },
        {
          "text": "Par\u00E8s f\u00E8 je ou toujou lou. Moun ki rete san f\u00E8 anyen ap rete grangou."
        },
        {
          "text": "Moun ki f\u00E8 sa Bondye mande ap viv lontan. Moun ki pa mache jan Bondye vle l\u0027 l\u0027a pa lwen mouri."
        },
        {
          "text": "L\u00E8 ou bay p\u00F2v lacharite, se Bondye ou prete. Se li menm ki va renm\u00E8t ou sa."
        },
        {
          "text": "Korije pitit ou yo l\u00E8 yo piti toujou. Men, pa bat yo jouk ou touye yo."
        },
        {
          "text": "Moun ki gen san wo ap peye konsekans zak li yo. Si ou wete l\u0027 nan move pa a yon fwa, w\u0027ap blije f\u00E8 l\u0027 pou li tout tan."
        },
        {
          "text": "Koute kons\u00E8y y\u0027ap ba ou. Louvri z\u00F2r\u00E8y ou pou aprann. Konsa w\u0027a gen bon konprann jouk ou mouri."
        },
        {
          "text": "Yon moun te m\u00E8t f\u00E8 tout kalite lide nan t\u00E8t li. Men, sa Sey\u00E8 a vle a, se sa ki pou rive."
        },
        {
          "text": "Tou sa yo mande yon moun se pou l\u0027 gen bon k\u00E8. Pito yon moun p\u00F2v pase l\u0027 mant\u00F2."
        },
        {
          "text": "Gen krentif pou Bondye, w\u0027a jwenn lavi, w\u0027ap toujou kontan. Mal\u00E8 p\u0027ap rive ou."
        },
        {
          "text": "Gen moun ki sit\u00E8lman parese ata manje yo pa vle mete nan bouch yo."
        },
        {
          "text": "Pase awogan yo yon je baton, moun san konprann yo va konprann. Rale z\u00F2r\u00E8y moun ki gen konprann yo, y\u0027a vin gen plis konesans."
        },
        {
          "text": "Se yon wont, se yon dezon\u00E8 pou yon pitit aji mal ak papa l\u0027, osinon pou l\u0027 mete manman l\u0027 dey\u00F2 lakay li."
        },
        {
          "text": "Pitit mwen, l\u00E8 ou sispann aprann, ou pa lwen bliye sa ou konnen deja."
        },
        {
          "text": "Yon temwen k\u0027ap bay manti pase lajistis nan betiz. Mechan yo pran plezi nan f\u00E8 mechanste."
        },
        {
          "text": "Baton an tou la pou moun k\u0027ap pase moun nan betiz. Fw\u00E8t la tou pare pou d\u00E8y\u00E8 moun ki san konprann."
        }
      ]
    },
    {
      "VERS": [
        {
          "text": "Tw\u00F2p bweson f\u00E8 ou pase moun nan betiz. Tw\u00F2p gw\u00F2g f\u00E8 ou pete kabouyay, f\u00E8 l\u00F2b\u00E8y. L\u00E8 ou sou, ou aji tankou moun fou."
        },
        {
          "text": "L\u00E8 yon wa ank\u00F2l\u00E8, se tankou yon lyon k\u0027ap gwonde. Moun ki mete l\u0027 ank\u00F2l\u00E8 a, se pw\u00F2p t\u00E8t li l\u0027ap f\u00E8 mal."
        },
        {
          "text": "Se b\u00E8l bagay l\u00E8 yon moun evite diskisyon. Moun san konprann toujou ap chache kont."
        },
        {
          "text": "Parese pa pare t\u00E8 li l\u00E8 pou l\u0027 te pare l\u0027, li di f\u00E8 tw\u00F2 fr\u00E8t. L\u00E8 rek\u00F2t rive, li pa jwenn anyen nan jaden l\u0027."
        },
        {
          "text": "Lide yon nonm gen nan t\u00E8t li, se tankou dlo nan yon pi byen fon. Men, yon moun lespri ka rale yo mete dey\u00F2."
        },
        {
          "text": "Anpil moun ap mache di jan yo se moun serye. Men, ou pa fasil jwenn yon moun ou ka f\u00E8 konfyans."
        },
        {
          "text": "L\u00E8 yon papa se moun serye, li f\u00E8 sa ki dwat. Sa bon n\u00E8t pou pitit li yo."
        },
        {
          "text": "L\u00E8 yon wa chita sou f\u00F2t\u00E8y li, l\u0027ap rann jistis, li w\u00E8 sa ki mal ak sa ki byen."
        },
        {
          "text": "Ki moun ki ka di: mwen lave konsyans mwen, mwen wete tout peche ki te sou li?"
        },
        {
          "text": "Sey\u00E8 a pa ka sip\u00F2te moun k\u0027ap s\u00E8vi ak de pwa de mezi."
        },
        {
          "text": "Yon timoun moutre ou sa l\u0027ap soti nan sa l\u0027ap f\u00E8. Ou ka di si l\u0027ap serye, si l\u0027ap bon."
        },
        {
          "text": "Se Sey\u00E8 a ki ban nou je pou nou ka w\u00E8, se li menm ki ban nou z\u00F2r\u00E8y pou nou ka tande."
        },
        {
          "text": "Pa renmen d\u00F2mi tw\u00F2p pou ou pa vin p\u00F2v. Souke k\u00F2 ou. W\u0027a jwenn kont manje pou ou manje."
        },
        {
          "text": "L\u00E8 moun ap machande, machandiz pa janm bon. Fini yo fin achte, y\u0027ap mache di jan yo f\u00E8 yon bon zaf\u00E8."
        },
        {
          "text": "L\u00E8 yon moun ki gen konprann ap pale sa gen plis val\u00E8 pase kantite l\u00F2 ak py\u00E8 ki koute ch\u00E8."
        },
        {
          "text": "Si yon moun s\u00F2t jouk pou li asepte bay paw\u00F2l li pou d\u00E8t yon etranje, se pou yo pran ata rad ki sou li jouk l\u00F2t la peye."
        },
        {
          "text": "Lajan ou f\u00E8 nan move kondisyon ka dous l\u00E8 ou f\u00E8k genyen l\u0027. Men, apre sa, se tankou ti w\u00F2ch anba dan."
        },
        {
          "text": "Pran kons\u00E8y, tou sa ou gen lide f\u00E8 ap mache byen. Pa kouri f\u00E8 lag\u00E8 san ou pa konnen sa w\u0027ap f\u00E8."
        },
        {
          "text": "Bouch al\u00E8l\u00E8 pa kenbe sekr\u00E8. Pa mele ak moun ki pale tw\u00F2p."
        },
        {
          "text": "Moun ki bay manman l\u0027 ak papa l\u0027 madichon p\u0027ap viv lontan."
        },
        {
          "text": "Rich\u00E8s ou ranmase fasil fasil p\u0027ap janm vin yon benediksyon pou ou."
        },
        {
          "text": "Pa janm di se ou ki pou vanje t\u00E8t ou. Mete konfyans ou nan Sey\u00E8 a, l\u0027a delivre ou."
        },
        {
          "text": "Sey\u00E8 a pa ka sip\u00F2te moun k\u0027ap s\u00E8vi ak de pwa de mezi. Sa pa bon pou ou s\u00E8vi ak move balans."
        },
        {
          "text": "Se Sey\u00E8 a ki louvri chemen devan nou. Ki jan l\u00E8z\u00F2m ka rive konprann lavi?"
        },
        {
          "text": "Pa prese f\u00E8 Bondye pwom\u00E8s. Ou ka r\u00E8gr\u00E8t sa pita."
        },
        {
          "text": "Yon wa ki gen bon konprann ap rive dekouvri tout mechan yo. L\u0027ap san pitye l\u00E8 l\u0027ap pini yo."
        },
        {
          "text": "Se Sey\u00E8 a ki ban nou konsyans nou. Se tankou yon lanp k\u0027ap klere pou f\u00E8 nou w\u00E8 tou sa n\u0027ap f\u00E8."
        },
        {
          "text": "Yon wa ap rete wa si li se n\u00E8g serye, si li toujou kenbe paw\u00F2l li. L\u0027ap toujou wa si li pa nan patipri."
        },
        {
          "text": "Se kouraj ki f\u00E8 val\u00E8 yon jenn gason. Men, pou granmoun, se cheve blan l\u0027 yo ki f\u00E8 val\u00E8 l\u0027."
        },
        {
          "text": "Move esperyans ka f\u00E8 nou chanje. Mal\u00E8 ka f\u00E8 nou vin gen bon santiman."
        }
      ]
    },
    {
      "VERS": [
        {
          "text": "Sey\u00E8 a dirije lespri yon wa, menm jan li dirije yon kouran dlo nan kannal. Li mennen l\u0027 kote li vle."
        },
        {
          "text": "L\u00E8z\u00F2m mete nan lide yo tou sa y\u0027ap f\u00E8 dwat. Men, pa bliye, se Sey\u00E8 a k\u0027ap jije sa ki nan k\u00E8 yo."
        },
        {
          "text": "F\u00E8 sa ki dwat. Pa nan patipri. Sa f\u00E8 Sey\u00E8 a plezi pi plis pase b\u00E8t ou ta touye pou li."
        },
        {
          "text": "F\u00E8 awogans, gonfle lestonmak yo sou moun, se sa ase mechan yo ap chache f\u00E8. Tou sa se peche."
        },
        {
          "text": "L\u00E8 ou pran san ou pou ou travay, tou sa w\u0027ap f\u00E8 ap ba ou benefis. Men, l\u00E8 ou tw\u00F2 prese, ou p\u0027ap janm gen anyen."
        },
        {
          "text": "Moun k\u0027ap mache bay manti pou f\u00E8 lajan ap kouri d\u00E8y\u00E8 van. Se lanm\u00F2 y\u0027ap chache."
        },
        {
          "text": "Move zak mechan yo ap f\u00E8 a ap fini ak yo, paske yo derefize f\u00E8 sa ki dwat devan Bondye."
        },
        {
          "text": "Moun k\u0027ap f\u00E8 sa ki mal ap mache sou chemen plen detou. Men, inonsan yo f\u00E8 sa ki dwat."
        },
        {
          "text": "Pito ou rete pou kont ou nan yon kwen galata pase pou ou rete nan kay ak yon fanm ki toujou ap chache kont."
        },
        {
          "text": "Mechan toujou anvi f\u00E8 sa ki mal. Yo pa gen pitye pou pesonn."
        },
        {
          "text": "L\u00E8 yo pini yon moun ki renmen pase l\u00F2t nan betiz, se yon leson pou moun ki pa gen lespri. Men, moun ki gen bon konprann, l\u00E8 yo pale av\u00E8 l\u0027, li vin gen plis konesans."
        },
        {
          "text": "Bondye pa nan patipri, li konnen sa k\u0027ap pase anndan kay mechan yo. Li f\u00E8 mal\u00E8 tonbe sou yo."
        },
        {
          "text": "Si ou f\u00E8men z\u00F2r\u00E8y ou pou ou pa tande p\u00F2v k\u0027ap mande ou lacharite, konsa tou pesonn p\u0027ap tande ou l\u00E8 w\u0027a mande sekou."
        },
        {
          "text": "L\u00E8 yon moun fache sou ou, si ou ba li yon kado an kach\u00E8t, w\u0027a f\u00E8 l\u0027 vin fr\u00E8t. Wi, yon kado glise nan p\u00F2ch li ap kase fe l\u0027."
        },
        {
          "text": "L\u00E8 yo rann jistis san patipri, moun ki mache dwat yo gen k\u00E8 kontan. Men, mechan yo gen k\u00E8 kase."
        },
        {
          "text": "L\u00E8 yon moun p\u00E8di chemen l\u0027 pou l\u0027 aji tankou moun fou, se lanm\u00F2 k\u0027ap f\u00E8 li siyon."
        },
        {
          "text": "L\u00E8 ou renmen plezi, w\u0027ap toujou p\u00F2v. L\u00E8 ou renmen bon bweson ak bon manje, ou p\u0027ap janm gen lajan."
        },
        {
          "text": "L\u00E8 pou mal\u00E8 ta tonbe sou moun ki mache dwat yo, se sou mechan yo li tonbe."
        },
        {
          "text": "Pito ou viv pou kont ou nan yon dez\u00E8 pase pou ou viv nan kay ak yon fanm ki tout tan ap chache kont, ki tout tan ap plenyen."
        },
        {
          "text": "Moun ki gen konprann ap gen gwo rich\u00E8s ak kantite bon manje lakay yo. Men, moun s\u00F2t gaspiye tout lajan yo."
        },
        {
          "text": "L\u00E8 yon moun pa f\u00E8 lenjistis, l\u00E8 li gen bon k\u00E8, l\u0027ap viv lontan. Tout zaf\u00E8 l\u0027 ap mache byen, y\u0027ap respekte l\u0027."
        },
        {
          "text": "Yon nonm lespri ka pran yon lavil kote ki gen anpil grann\u00E8g. L\u0027ap kraze f\u00F2s ki t\u0027ap f\u00E8 yo pa p\u00E8 anyen an."
        },
        {
          "text": "Veye bouch ou ak lang ou, ou p\u0027ap nan pwobl\u00E8m."
        },
        {
          "text": "Moun k\u0027ap pase Bondye nan betiz, se moun ki radi, se moun ki awogan. Yo pa gen konsiderasyon pou pesonn."
        },
        {
          "text": "Parese pa anvi leve ni lou ni lej\u00E8. Se sa k\u0027ap touye l\u0027 la tou."
        },
        {
          "text": "Tout lajounen l\u0027ap kalkile sou sa l\u0027 ta renmen genyen. Men, moun ki mache dwat yo gen pou bay, y\u0027ap bay san gad d\u00E8y\u00E8."
        },
        {
          "text": "Sey\u00E8 a pa ka sip\u00F2te l\u00E8 mechan yo ap ofri b\u00E8t pou touye pou li. Sa pi mal toujou l\u00E8 yo ofri b\u00E8t pou touye ba li av\u00E8k lide mechanste d\u00E8y\u00E8 t\u00E8t yo."
        },
        {
          "text": "Temwen k\u0027ap bay manti gen pou l\u0027 mouri. Men, yo p\u0027ap koupe paw\u00F2l nan bouch moun ki peze sa l\u0027ap di."
        },
        {
          "text": "Mechan toujou pran p\u00F2z radi l\u0027. Men, moun ki mache dwat la konnen sa l\u0027ap f\u00E8."
        },
        {
          "text": "Devan Sey\u00E8 a pa gen ni moun konnen, ni moun lespri, ni moun ki gen bon konprann."
        },
        {
          "text": "Moun pare chwal pou y\u0027 al f\u00E8 lag\u00E8, men se Sey\u00E8 a k\u0027ap deside kil\u00E8s k\u0027ap genyen batay la."
        }
      ]
    },
    {
      "VERS": [
        {
          "text": "Pito yo nonmen non ou an byen pase pou ou gen anpil rich\u00E8s. Pito moun gen anpil konsiderasyon pou ou pase pou ou gen anpil lajan ak anpil l\u00F2."
        },
        {
          "text": "Pa gen diferans ant moun rich ak moun p\u00F2v, paske tou de se kreyati Bondye yo ye."
        },
        {
          "text": "Moun ki gen konprann, l\u00E8 li w\u00E8 mal\u00E8 ap vin sou li, li wete k\u00F2 l\u0027. Men, moun s\u00F2t pote lestonmak li bay, epi se li ki peye sa."
        },
        {
          "text": "Soum\u00E8t ou devan Bondye, gen krentif pou li: W\u0027a gen rich\u00E8s, y\u0027a nonmen non ou, w\u0027a viv lontan."
        },
        {
          "text": "Moun ki mache kwochi jwenn pikan ak p\u00E8len sou wout yo. Si ou renmen lavi, pa f\u00E8 menm wout ak yo."
        },
        {
          "text": "Bay yon timoun prensip li dwe swiv. Jouk li mouri, li p\u0027ap janm bliye l\u0027."
        },
        {
          "text": "Moun rich ap donminen sou moun p\u00F2v. L\u00E8 ou prete lajan nan men yon moun, ou tounen timoun devan p\u00F2t li."
        },
        {
          "text": "L\u00E8 ou simen lenjistis, ou rek\u00F2lte mal\u00E8. Ou rete konsa sak te f\u00E8 ou gen gwo k\u00F2l\u00E8t la dispar\u00E8t."
        },
        {
          "text": "Bondye beni moun ki gen bon k\u00E8, paske l\u00E8 moun ki gen bon k\u00E8 w\u00E8 yon p\u00F2v, yo separe sa yo genyen an av\u00E8 l\u0027."
        },
        {
          "text": "Mete moun k\u0027ap pase l\u00F2t moun nan betiz la dey\u00F2, lamenm tout kont, tout joure ap sispann."
        },
        {
          "text": "Moun ki pa gen move lide d\u00E8y\u00E8 t\u00E8t yo epi ki gen bon paw\u00F2l nan bouch yo ap gen wa a pou zanmi yo. Men, Bondye renmen moun ki sens\u00E8."
        },
        {
          "text": "Sey\u00E8 a pwoteje moun k\u0027ap di verite. Men, li f\u00E8 moun k\u0027ap bay manti yo wont."
        },
        {
          "text": "Parese rete chita lakay li, li di si li soti b\u00E8t nan bwa va manje l\u0027 nan lari a."
        },
        {
          "text": "Paw\u00F2l fanm adilt\u00E8 se gwo p\u00E8len. L\u00E8 Sey\u00E8 a move sou yon moun, moun lan ap pran nan p\u00E8len sa a."
        },
        {
          "text": "Timoun toujou ap f\u00E8 move bagay. Men, fw\u00E8t ap f\u00E8 yo pa rekonmanse ank\u00F2."
        },
        {
          "text": "L\u00E8 w\u0027ap peze yon p\u00F2v malere se lespri l\u0027 w\u0027ap louvri. L\u00E8 w\u0027ap f\u00E8 moun rich kado, se p\u00F2v w\u0027ap f\u00E8 l\u0027 p\u00F2v."
        },
        {
          "text": "Louvri z\u00F2r\u00E8y ou, koute paw\u00F2l moun ki gen bon konprann yo. Chache konprann sa m\u0027ap moutre ou la a."
        },
        {
          "text": "L\u0027a bon pou ou toujou kenbe yo nan k\u00E8 ou, pou yo ka toujou anba lang ou."
        },
        {
          "text": "Koulye a, mwen pral moutre ou tout paw\u00F2l sa yo, ou menm tou, pou ou ka mete konfyans ou nan Sey\u00E8 a."
        },
        {
          "text": "Depi lontan, mwen te ekri bon paw\u00F2l sa yo pou ou. W\u0027a jwenn anpil bon kons\u00E8y ak konesans ladan yo."
        },
        {
          "text": "Y\u0027a f\u00E8 ou konnen verite a jan li ye a. Konsa, w\u0027a pote bon repons bay moun ki te voye ou la. Men yo:"
        },
        {
          "text": "Pa pran ti sa p\u00F2v la genyen an paske se p\u00F2v li ye. Pa pwofite sou ti malere yo nan tribinal."
        },
        {
          "text": "Se Sey\u00E8 a ki va plede k\u00F2z yo pou yo. L\u0027a touye moun ki v\u00F2l\u00F2 malere sa yo."
        },
        {
          "text": "Pa f\u00E8 zanmi ak moun ki ank\u00F2l\u00E8 fasil. Pa mache ak moun ki gen san wo."
        },
        {
          "text": "W\u0027a pran move m\u00E8s yo. W\u0027a rale mal\u00E8 sou ou."
        },
        {
          "text": "Pa pwom\u00E8t pou ou reskonsab d\u00E8t yon l\u00F2t moun f\u00E8."
        },
        {
          "text": "Si ou pa ka peye, y\u0027a sezi ata kabann anba do ou."
        },
        {
          "text": "Pa janm deplase b\u00F2n t\u00E8 kote granmoun lontan te mete yo."
        },
        {
          "text": "Moutre m\u0027 yon nonm ki gen ladr\u00E8s nan sa l\u0027ap f\u00E8. Se moun konsa k\u0027ap rive travay ak ch\u00E8f. Li pa pral travay ak moun ki pa anyen."
        }
      ]
    },
    {
      "VERS": [
        {
          "text": "L\u00E8 ch\u00E8f envite ou manje sou menm tab ak li, pa janm bliye ki moun li ye."
        },
        {
          "text": "Si ou se yon moun ki gen bon lapeti, kontwole bouch ou."
        },
        {
          "text": "Pa pote lanvi sou bon ti manje l\u0027ap ofri ou yo. Se ka yon p\u00E8len li tann pou ou."
        },
        {
          "text": "Pa touye t\u00E8t ou ap kouri d\u00E8y\u00E8 lajan pou ou vin rich. Wete lide ou sou sa."
        },
        {
          "text": "Paske, anvan ou bat je ou, li gen tan dispar\u00E8t. Ou ta di lajan gen z\u00E8l. Li rete konsa, li vole, li ale."
        },
        {
          "text": "Pa chita pou ou manje sou menm tab ak moun ki tikoulout. Pa pote lanvi sou manje l\u0027ap ofri ou."
        },
        {
          "text": "Li chich ata ak t\u00E8t pa li, ale w\u00E8 av\u00E8 ou. L\u0027ap di ou: Manje non, monch\u00E8! Bw\u00E8 non! Men se pa ak tout k\u00E8 li l\u0027ap di ou sa."
        },
        {
          "text": "W\u0027a vonmi tou sa ou te manje a. Tout b\u00E8l paw\u00F2l ou te di l\u0027 yo p\u0027ap s\u00E8vi ou anyen."
        },
        {
          "text": "Pa chache f\u00E8 yon moun san konprann konprann anyen. Li p\u0027ap tande anyen nan sa w\u0027ap di l\u0027 la. L\u00E8fini, l\u0027ap meprize ou met sou li."
        },
        {
          "text": "Pa janm deplase b\u00F2n t\u00E8 kote yo te ye depi lontan an. Pa antre sou jaden ki pou timoun san papa."
        },
        {
          "text": "Se Bondye k\u0027ap defann yo, li gen anpil pouvwa. L\u0027a plede k\u00F2z yo kont ou."
        },
        {
          "text": "Mete t\u00E8t ou an plas l\u00E8 y\u0027ap moutre ou kich\u00F2y. Louvri z\u00F2r\u00E8y ou l\u00E8 yon moun ki gen konesans ap pale."
        },
        {
          "text": "Ou pa bezwen p\u00E8 bat yon timoun. Yon b\u00E8l kal, sa p\u0027ap touye l\u0027."
        },
        {
          "text": "Okontr\u00E8, si ou bat li, w\u0027a sove nanm li pou l\u0027 pa mouri."
        },
        {
          "text": "Pitit mwen, si ou gen bon konprann, mwen p\u0027ap manke kontan."
        },
        {
          "text": "M\u0027a kontan anpil l\u00E8 m\u0027a tande bon paw\u00F2l k\u0027ap soti nan bouch ou."
        },
        {
          "text": "Pa pote lanvi sou moun k\u0027ap f\u00E8 sa ki mal. Nan tou sa w\u0027ap f\u00E8, toujou gen krentif pou Bondye."
        },
        {
          "text": "Paske gen denmen. Se pa pou gremesi w\u0027ap tann sa w\u0027ap tann lan."
        },
        {
          "text": "Louvri z\u00F2r\u00E8y ou, gason mwen, pou ou ka gen bon konprann, pou ou ka mache dwat. Kalkile byen kote w\u0027ap mete pye ou, pou ou ka mache dwat."
        },
        {
          "text": "Pa f\u00E8 zanmi av\u00E8k moun k\u0027ap bw\u00E8 tw\u00F2p, ak moun k\u0027ap f\u00E8 safte."
        },
        {
          "text": "Paske moun k\u0027ap f\u00E8 metye bw\u00E8 ak moun ki afre ap vin p\u00F2v. Si ou pase tout tan ou ap d\u00F2mi, tal\u00E8 konsa w\u0027ap mache yon men devan yon men d\u00E8y\u00E8."
        },
        {
          "text": "Pitit mwen, koute papa ou ki f\u00E8 ou. Pa meprize manman ou l\u00E8 li fin granmoun."
        },
        {
          "text": "Verite, konesans, lespri ak bon konprann, se bagay ou m\u00E8t peye ch\u00E8 pou ou genyen. Men, pa janm vann sa."
        },
        {
          "text": "Papa ki gen yon pitit k\u0027ap mache dwat ap toujou kontan. Manman ki f\u00E8 yon pitit ki gen bon konprann ap toujou gen k\u00E8 kontan."
        },
        {
          "text": "F\u00E8 k\u00E8 papa ou ak manman ou kontan. F\u00E8 k\u00E8 manman ki f\u00E8 ou la kontan."
        },
        {
          "text": "Pitit mwen, louvri z\u00F2r\u00E8y ou pou tande sa m\u0027ap di ou. Louvri je ou byen pou ou w\u00E8 jan m\u0027ap viv."
        },
        {
          "text": "Fanm jenn\u00E8s se tankou yon twou p\u00E8len, fanm adilt\u00E8 se tankou yon pi jis jis."
        },
        {
          "text": "Tankou v\u00F2l\u00F2, y\u0027ap pare p\u00E8len pou ou. Yo f\u00E8 anpil gason p\u00E8di t\u00E8t yo."
        },
        {
          "text": "Ki moun ki nan t\u00E8t chaje, ki nan lapenn? Ki moun ki toujou nan kont, ki tou tan ap plenyen? Ki moun k\u0027ap pran kou san rezon, ki gen je yo tou wouj?"
        },
        {
          "text": "Se moun k\u0027ap bw\u00E8 tw\u00F2p gw\u00F2g, moun k\u0027ap kouri d\u00E8y\u00E8 tranpe."
        },
        {
          "text": "Pa kite bweson pran nanm ou, ou te m\u00E8t w\u00E8 jan li b\u00E8l, jan li kl\u00E8 nan v\u00E8 a. L\u00E8 ou bw\u00E8 l\u0027, li desann dous nan g\u00F2j ou."
        },
        {
          "text": "Men, pita ou santi se tankou yon move s\u00E8pan ki m\u00F2de ou, yon s\u00E8pan aspik ki pike ou."
        },
        {
          "text": "W\u0027ap w\u00E8 tout bagay ap vire devan je ou, w\u0027ap depale."
        },
        {
          "text": "W\u0027ap santi tankou si ou te sou lanm\u00E8: w\u0027ap tankou si ou te sou t\u00E8t yon ma batiman."
        },
        {
          "text": "L\u00E8 sa a w\u0027a di: Gen l\u00E8 yo bat mwen, mwen pa santi sa. Gen l\u00E8 yo te ban m\u0027 kou, mwen pa konn sa. Kil\u00E8 m\u0027a leve la a? Mwen ta pran yon ti kou ank\u00F2."
        }
      ]
    },
    {
      "VERS": [
        {
          "text": "Pa anvye s\u00F2 mechan yo. Pa chache f\u00E8 zanmi ak yo."
        },
        {
          "text": "Yon s\u00E8l bagay ki nan t\u00E8t yo, se f\u00E8 mechanste. Yon s\u00E8l paw\u00F2l ki nan bouch yo, se f\u00E8 moun mal."
        },
        {
          "text": "Bon konprann ap f\u00E8 kay ou kanpe. Bon konesans ap f\u00E8 l\u0027 kanpe f\u00E8m."
        },
        {
          "text": "Kote ki gen konesans, py\u00E8s kay yo plen ak bon bagay ki koute ch\u00E8."
        },
        {
          "text": "Pito ou gen bon konprann pase ou gen f\u00F2s. Wi, moun ki gen konesans vo plis pase moun ki gwon\u00E8g."
        },
        {
          "text": "Paske, se pou ou ranje plan ou anvan ou antre nan batay. Plis ou gen moun k\u0027ap ba ou kons\u00E8y, plis ou gen chans pou ou genyen batay la."
        },
        {
          "text": "Paw\u00F2l moun konprann tw\u00F2 wo pou moun san konprann. Yo pa gen anyen pou yo di kote koze serye ap pale."
        },
        {
          "text": "L\u00E8 yon moun tout tan ap kalkile jan pou l\u0027 f\u00E8 sa ki mal, y\u0027ap rele l\u0027 malveyan."
        },
        {
          "text": "Tou sa moun san konprann gen lide f\u00E8, se f\u00E8 sa ki mal. Konsa tou, moun pa vle w\u00E8 moun k\u0027ap plede pase moun nan betiz."
        },
        {
          "text": "Si jou mal\u00E8 ou pa gen kouraj pou kenbe, ou pa t\u0027 janm gen f\u00F2s vre."
        },
        {
          "text": "Delivre moun y\u0027ap trennen pou y\u0027 al touye. Sove moun y\u0027ap bourade pou y\u0027 al egzekite."
        },
        {
          "text": "Si ou pran p\u00F2z ou pa t\u0027 konn sa, chonje Bondye. Li menm k\u0027ap jije sa ki nan k\u00E8 moun, l\u0027ap w\u00E8 sa. Li menm k\u0027ap veye tou sa w\u0027ap f\u00E8, l\u0027ap konn sa. L\u0027ap f\u00E8 tout moun peye pou sa yo f\u00E8."
        },
        {
          "text": "Pitit mwen, bw\u00E8 siwo my\u00E8l, sa bon pou ou. Menm jan siwo my\u00E8l k\u0027ap koule soti nan gato my\u00E8l dous nan bouch ou,"
        },
        {
          "text": "se konsa konesans ak bon konprann bon pou nanm ou. Si ou genyen yo, w\u0027a f\u00E8 chemen ou nan lavi. Sa w\u0027ap tann lan, lavalas p\u0027ap pote l\u0027 ale."
        },
        {
          "text": "Pa janm f\u00E8 plan tankou mechan yo pou chache fofile k\u00F2 ou anndan kay moun k\u0027ap mache dwat. Pa chache devalize kote l\u0027 rete a."
        },
        {
          "text": "Paske, moun k\u0027ap mache dwat yo te m\u00E8t tonbe s\u00E8t fwa. Pa p\u00E8, y\u0027ap toujou leve ank\u00F2. Men, nan mechanste yo, mechan yo ap tonbe, yo p\u0027ap ka leve ank\u00F2."
        },
        {
          "text": "Pa prese f\u00E8 k\u00E8 ou kontan l\u00E8 mal\u00E8 rive l\u00E8nmi ou. Pa kouri f\u00E8 f\u00E8t l\u00E8 li bite."
        },
        {
          "text": "Sey\u00E8 a ap w\u00E8 sa. Sa p\u0027ap f\u00E8 l\u0027 plezi. Li ka rive pa pini l\u0027 pout\u00E8t sa."
        },
        {
          "text": "Pa kite moun k\u0027ap f\u00E8 sa ki mal f\u00E8 ou p\u00E8di t\u00E8t ou. Pa anvye s\u00F2 mechan yo."
        },
        {
          "text": "Paske mechan yo pa pral lwen. Lavi yo tankou yon lanp k\u0027ap mouri."
        },
        {
          "text": "Pitit mwen, gen krentif pou Sey\u00E8 a. Respekte wa a. Ou pa gen anyen pou ou w\u00E8 ak moun k\u0027ap kenbe t\u00E8t ak yo."
        },
        {
          "text": "Moun sa yo ap rete konsa, mal\u00E8 ap tonbe sou yo. Ou pa janm konnen ki kalite mal\u00E8 Sey\u00E8 a osinon wa a ka f\u00E8 rive sou ou."
        },
        {
          "text": "Men l\u00F2t paw\u00F2l moun ki gen bon konprann yo te di ank\u00F2. Sa pa bon pou yon jij gade sou figi moun l\u00E8 l\u0027ap rann jijman."
        },
        {
          "text": "L\u00E8 yon jij di yon moun ki f\u00E8 sa ki mal: Se ou ki gen rezon, jij sa a, tout moun gen pou madichonnen l\u0027. Y\u0027ap rayi l\u0027 toupatou sou lat\u00E8."
        },
        {
          "text": "Men, jij ki pini moun ki ant\u00F2 a va gen k\u00E8 kontan. Bondye va beni l\u0027. Tout zaf\u00E8 l\u0027 va mache byen."
        },
        {
          "text": "L\u00E8 ou bay yon bon repons, ou aji tankou yon bon zanmi."
        },
        {
          "text": "Regle tout zaf\u00E8 ou. Mete jaden ou anf\u00F2m. Apre sa, ou m\u00E8t tabli."
        },
        {
          "text": "Pa leve pale sou do fr\u00E8 par\u00E8y ou san rezon. Pa bay manti sou li."
        },
        {
          "text": "Pa janm di li f\u00E8 m\u0027, m\u0027ap f\u00E8 l\u0027 tou. M\u0027ap f\u00E8 l\u0027 peye sa li f\u00E8 a."
        },
        {
          "text": "Mwen pase b\u00F2 jaden yon nonm parese, b\u00F2 jaden rezen yon moun ki san konprann."
        },
        {
          "text": "Pikan te fin pran jaden an n\u00E8t. Move z\u00E8b t\u0027ap pouse toupatou. Lantouraj jaden yo te fin tonbe."
        },
        {
          "text": "L\u00E8 mwen w\u00E8 sa, mwen kalkile. Mwen gade, sa ban m\u0027 yon leson."
        },
        {
          "text": "D\u00F2mi, kabicha, kouche sou do, kwaze men ou d\u00E8y\u00E8 t\u00E8t ou... Se bon!"
        },
        {
          "text": "W\u0027ap rete konsa, w\u0027ap w\u00E8 ou p\u00F2v. Miz\u00E8 ap tonbe sou ou tankou yon ansasen san ou pa atann."
        }
      ]
    },
    {
      "VERS": [
        {
          "text": "Men k\u00E8k l\u00F2t pwov\u00E8b wa Salomon. Se moun nan pal\u00E8 Ezekyas, wa peyi Jida a, ki te kouche yo sou papye."
        },
        {
          "text": "Bondye konnen l\u00E8 pou l\u0027 kite nou konprann, se sa ki f\u00E8 pouvwa li. Wa yo toujou ap chache konprann, se sa ki f\u00E8 moun respekte yo."
        },
        {
          "text": "Menm jan ou pa konnen wot\u00E8 sy\u00E8l la ak fond\u00E8 t\u00E8 a, se konsa tou ou pa ka konnen sa k\u0027ap pase nan t\u00E8t yon wa."
        },
        {
          "text": "Wete tout vye kras ki nan ajan an. Ef\u00E8v la ap ba ou yon b\u00E8l travay byen f\u00E8t."
        },
        {
          "text": "Wete tout mechan b\u00F2 kote wa a, gouv\u00E8nman l\u0027 lan ap chita byen chita. p\u0027ap gen lenjistis."
        },
        {
          "text": "Pa f\u00E8 grandiz\u00E8 devan wa a. Pa chita nan plas grann\u00E8g yo."
        },
        {
          "text": "Pito yo di ou moute pi wo, pase pou yo f\u00E8 ou bay plas la, pou ou ta wont devan ch\u00E8f la."
        },
        {
          "text": "Sa ou w\u00E8 ak je ou, pa prese al rap\u00F2te l\u0027 lajistis. Si apre sa, yon l\u00F2t temwen kanpe pou demanti ou, l\u00E8 sa a kisa ou va f\u00E8?"
        },
        {
          "text": "L\u00E8 ou gen kont ak yon moun, regle zaf\u00E8 nou san nou pa mete l\u00F2t moun ladan li. Pa mete sekr\u00E8 l\u0027 dey\u00F2."
        },
        {
          "text": "Paske, l\u00E8 moun konnen ou pa ka kenbe sekr\u00E8, y\u0027a f\u00E8 ou wont. Y\u0027a ba ou move non."
        },
        {
          "text": "L\u00E8 ou bay bon paw\u00F2l ki tonbe daplon se tankou yon moso l\u00F2 byen travay yo plake sou yon moso ajan."
        },
        {
          "text": "L\u00E8 yon moun ki gen bon konprann rale z\u00F2r\u00E8y moun ki gen tande, se tankou zanno ak kolye ki f\u00E8t ak bon l\u00F2 ou mete sou ou."
        },
        {
          "text": "Yon komisyon\u00E8 ki p\u0027ap twonpe moun ki voye l\u0027 la, se tankou yon bon v\u00E8 dlo byen fre w\u0027ap bw\u00E8 nan mitan chal\u00E8 rek\u00F2t. L\u0027ap remoute kouraj m\u00E8t li."
        },
        {
          "text": "Moun ki toujou ap pwom\u00E8t san yo pa janm kenbe pwom\u00E8s yo, se tankou nwaj ak van ki pa janm pote lapli."
        },
        {
          "text": "L\u00E8 ou pa f\u00E8 k\u00F2l\u00E8 fasil, ou jwenn jwen pou f\u00E8 ch\u00E8f la kw\u00E8 sa ou vle. Konsa tou, ak paw\u00F2l dous, w\u0027ap kraze tout antrav ou ta ka jwenn sou chemen ou."
        },
        {
          "text": "L\u00E8 ou jwenn siwo my\u00E8l, bw\u00E8 kantite ou ka bw\u00E8. Si ou pran tw\u00F2p, l\u0027a f\u00E8 k\u00E8 ou plen, l\u0027a f\u00E8 ou vonmi."
        },
        {
          "text": "Konsa tou, pa al rann vizit tw\u00F2 dri lakay zanmi ou, pou li pa bouke av\u00E8 ou, pou l\u0027 pa rayi ou."
        },
        {
          "text": "Yon moun k\u0027ap mache bay manti sou moun, se tankou yon makak chapl\u00E8t, yon nepe, yon fl\u00E8ch byen pwenti. Li ka touye ou."
        },
        {
          "text": "Jou mal\u00E8, si ou mete konfyans ou sou moun tr\u00E8t, se tankou si ou vle m\u00F2de ak dan pouri, osinon kouri sou pye foule."
        },
        {
          "text": "Chante mereng pou yon moun ki nan lapenn, se tankou moun ki wete tout rad sou li nan fredi, se tankou si ou prije sitwon sou yon malenng."
        },
        {
          "text": "Si l\u00E8nmi ou grangou, ba li manje. Si li swaf dlo, ba li dlo pou l\u0027 bw\u00E8."
        },
        {
          "text": "L\u00E8 sa a, w\u0027a f\u00E8 l\u0027 wont anpil. Sey\u00E8 a va rekonpanse ou."
        },
        {
          "text": "Tripotaj f\u00E8 moun f\u00E8 k\u00F2l\u00E8, menm jan n\u00F2de bay lapli."
        },
        {
          "text": "Pito ou viv pou kont ou nan yon kwen galata pase pou w\u0027ap viv nan yon kay ansanm ak yon fanm k\u0027ap chache kont tout tan."
        },
        {
          "text": "L\u00E8 ou resevwa yon bon nouv\u00E8l ki soti nan peyi Jida, se tankou yon v\u00E8 dlo fre pou yon moun ki sot moute m\u00F2n."
        },
        {
          "text": "L\u00E8 yon moun ki mache dwat kite yon mechan pran t\u00E8t li, se tankou yon sous dlo moun mache ladan l\u0027, se tankou yon pi yo sal."
        },
        {
          "text": "Tw\u00F2p siwo my\u00E8l pa bon pou lasante. Konsa tou, pa chache pou moun nonmen non ou tw\u00F2p."
        },
        {
          "text": "Si ou pa kapab kontwole k\u00F2l\u00E8 ou, ou tankou yon lavil san ranpa. Y\u0027ap anvayi l\u0027 fasil. Y\u0027ap mete men sou ou fasil."
        }
      ]
    },
    {
      "VERS": [
        {
          "text": "Menm jan moun pa bezwen tann pou f\u00E8 gwo fredi nan sezon chal\u00E8, ni pou lapli tonbe nan sezon rek\u00F2t, konsa tou, moun san konprann pa bezwen tann pou yo f\u00E8 lwanj li."
        },
        {
          "text": "Madichon pa ka f\u00E8 ou anyen si ou pa ant\u00F2. Se tankou ti zwezo k\u0027ap v\u00F2ltije sou branch bwa, ziwond\u00E8l k\u0027ap vole nan sy\u00E8l la yo ye."
        },
        {
          "text": "Fw\u00E8t pou chwal, babouk\u00E8t pou bourik, baton pou do moun ki san konprann."
        },
        {
          "text": "Pa reponn moun s\u00F2t yo menm jan yo pale a, pou ou pa par\u00E8t s\u00F2t menm jan ak yo."
        },
        {
          "text": "Reponn moun s\u00F2t yo dapre jan yo pale a, w\u0027a f\u00E8 yo w\u00E8 se moun s\u00F2t yo ye."
        },
        {
          "text": "Yon moun ki voye yon moun s\u00F2t f\u00E8 komisyon, se tankou si li te koupe janm li. Se traka l\u0027ap chache bay t\u00E8t li."
        },
        {
          "text": "Yon moun ki san konprann s\u00E8vi ak yon pwov\u00E8b menm jan yon moun bwete s\u00E8vi ak move janm lan."
        },
        {
          "text": "F\u00E8 lwanj yon moun ki san konprann, se tankou si ou te mare w\u00F2ch la anvan ou tire fistibal la."
        },
        {
          "text": "Yon moun san konprann k\u0027ap bay yon pwov\u00E8b, se tankou yon moun sou k\u0027ap chache wete yon pikan nan dw\u00E8t li."
        },
        {
          "text": "Patwon ki pran nenp\u00F2t moun san konprann osinon nenp\u00F2t moun k\u0027ap pase nan lari pou travay pou li, se yon danje pou tout moun."
        },
        {
          "text": "Menm jan yon chen tounen vin manje sa li vonmi, se konsa moun san konprann yo ap toujou f\u00E8 sa y\u0027ap f\u00E8 a."
        },
        {
          "text": "Gen plis espwa pou yon moun ki san konprann pase pou yon moun ki mete nan t\u00E8t li li konprann."
        },
        {
          "text": "Parese a di: Gen b\u00E8t nan bwa sou wout la. Gen yon lyon nan lari a."
        },
        {
          "text": "Parese a ap vire adwat agoch nan kabann li, menm jan yon p\u00F2t ap vire louvri f\u00E8men sou gon li yo."
        },
        {
          "text": "Parese a pran kiy\u00E8 l\u0027 nan men l\u0027. Men, pou l\u0027 leve l\u0027 mete nan bouch li, se yon pak\u00E8t af\u00E8."
        },
        {
          "text": "Parese mete nan t\u00E8t li li gen plis konprann pase s\u00E8t moun lespri ki konn sa y\u0027ap di."
        },
        {
          "text": "Moun k\u0027ap foure bouch nan koze ki pa gade l\u0027, se tankou moun k\u0027ap rale ke chen li jwenn sou gran chemen."
        },
        {
          "text": "-(we v\u00E8s\u00E8 pwochen)"
        },
        {
          "text": "Moun k\u0027ap mache twonpe moun, apre sa pou li di: Aa monch\u00E8! Se jwe mwen t\u0027ap jwe, moun konsa tankou moun fou k\u0027ap voye bwa dife ak w\u00F2ch pou touye moun."
        },
        {
          "text": "Kote ki pa gen bwa, pa gen dife. Kote ki pa gen trip\u00F2t, pa gen kont."
        },
        {
          "text": "Chabon kenbe recho a limen. Bwa pa kite dife a mouri. Konsa tou, moun ki renmen chache kont toujou ap pouse dife."
        },
        {
          "text": "Tripotay dous nan z\u00F2r\u00E8y moun ki vle tande yo. Sa mache nan san yo."
        },
        {
          "text": "Yon moun ki gen b\u00E8l paw\u00F2l nan bouch li men ki gen move k\u00E8, se tankou b\u00E8l penti sou bwa pouri."
        },
        {
          "text": "Ipokrit ki rayi moun toujou ap bay b\u00E8l paw\u00F2l. Men, nan k\u00E8 l\u0027, se twonpe l\u0027ap twonpe moun."
        },
        {
          "text": "L\u00E8 l\u0027ap pale konsa, ou pa bezwen kw\u00E8 l\u0027, paske nan fon k\u00E8 l\u0027, se mechanste ase ki genyen."
        },
        {
          "text": "Li te m\u00E8t kache sa, tout moun gen pou w\u00E8 mechanste l\u0027ap f\u00E8 yo."
        },
        {
          "text": "Moun k\u0027ap tann p\u00E8len pou l\u00F2t se yo menm k\u0027ap pran ladan li. Moun ki konmanse woule w\u00F2ch la, se li menm ank\u00F2 w\u00F2ch la ap kraze."
        },
        {
          "text": "F\u00F2k ou rayi yon moun vre pou f\u00E8 manti sou li. L\u00E8 w\u0027ap flate moun, se t\u00E8t ou w\u0027ap f\u00E8 t\u00F2."
        }
      ]
    },
    {
      "VERS": [
        {
          "text": "Pa f\u00E8 grandiz\u00E8 pou sa ou pral f\u00E8 denmen. Ou w\u00E8 j\u00F2di, ou pa konn denmen."
        },
        {
          "text": "Kite l\u00F2t moun pale byen pou ou. Pa f\u00E8 sa ou menm. Kite etranje f\u00E8 lwanj pou ou. Pa janm f\u00E8 lwanj t\u00E8t pa ou."
        },
        {
          "text": "W\u00F2ch lou, sab lou. Men, yo pa ka pi lou pase yon moun san konprann l\u00E8 l\u0027 fache."
        },
        {
          "text": "L\u00E8 yon moun ank\u00F2l\u00E8, li kraze brize. Men, ki moun ki ka kenbe t\u00E8t ak yon moun k\u0027ap f\u00E8 jalouzi?"
        },
        {
          "text": "Pito ou rale z\u00F2r\u00E8y yon moun kareman pase pou ou kite l\u0027 konprann sa li f\u00E8 a pa anyen."
        },
        {
          "text": "L\u00E8 yon zanmi ap rale z\u00F2r\u00E8y ou, se byen ou li vle w\u00E8. Men, l\u00E8 yon l\u00E8nmi ap pase men l\u0027 nan kou ou, se twonpe l\u0027ap twonpe ou."
        },
        {
          "text": "L\u00E8 vant moun plen, yo refize ata siwo my\u00E8l. L\u00E8 moun grangou vre, menm bagay anm\u00E8 gou nan bouch."
        },
        {
          "text": "Yon moun ki lwen lakay li, se tankou yon zwezo ki byen lwen nich li."
        },
        {
          "text": "Losyon ak lwil santi bon bay k\u00E8 kontan. Kons\u00E8y yon bon zanmi remoute kouraj."
        },
        {
          "text": "Pa janm bliye zanmi ou, ni zanmi papa ou. L\u00E8 zaf\u00E8 ou pa bon, pa al lakay fr\u00E8 ou. Yon bon vwazen pi bon pase yon fr\u00E8 ki lwen."
        },
        {
          "text": "Pitit mwen, aprann gen bon konprann. F\u00E8 k\u00E8 m\u0027 kontan. Konsa, m\u0027a ka reponn moun k\u0027ap kritike m\u0027 yo."
        },
        {
          "text": "Moun ki gen konprann, l\u00E8 li w\u00E8 mal\u00E8 ap vin sou li, li wete k\u00F2 l\u0027. Moun s\u00F2t pote lestonmak li bay, epi se li ki peye sa."
        },
        {
          "text": "Si yon moun s\u00F2t jouk pou li asepte bay paw\u00F2l li pou d\u00E8t yon etranje, se pou yo sezi ata rad ki sou li jouk l\u00F2t la peye."
        },
        {
          "text": "Si ou di yon zanmi ou bonjou tw\u00F2 f\u00F2 granmaten, se tankou si ou te ba li madichon."
        },
        {
          "text": "Yon fanm ki toujou ap chache kont, se tankou yon gouty\u00E8 k\u0027ap degoute l\u00E8 lapli ap tonbe tout lajounen."
        },
        {
          "text": "Si ou rive f\u00E8 l\u0027 pe bouch li, w\u0027a kenbe van ak men ou, w\u0027a kenbe lwil ak dw\u00E8t ou tou!"
        },
        {
          "text": "Menm jan f\u00E8 file f\u00E8, konsa tou pou moun, yonn aprann nan men l\u00F2t."
        },
        {
          "text": "Moun ki pran swen yon pye rezen, se li ki va jwenn rezen pou li manje. Moun ki f\u00E8 travay m\u00E8t li byen, y\u0027a gen resp\u00E8 pou li."
        },
        {
          "text": "L\u00E8 ou gade nan glas, se pw\u00F2p figi ou ou w\u00E8 ladan l\u0027. Konsa tou, l\u00E8 ou gade nan k\u00E8 yon moun, ou w\u00E8 ki moun li ye."
        },
        {
          "text": "Menm jan toujou gen plas pou m\u00F2 kote m\u00F2 yo ye a, konsa tou, toujou gen plas pou lanvi nan k\u00E8 moun."
        },
        {
          "text": "Yo pase l\u00F2 ak ajan nan dife pou w\u00E8 si yo bon. Konsa tou, dapre jan yo nonmen non yon moun, yo ka di ki moun li ye."
        },
        {
          "text": "Ou te m\u00E8t woule yon moun s\u00F2t anba baton tankou yo bat pwa, se pa sa k\u0027ap f\u00E8 l\u0027 kite s\u00F2t."
        },
        {
          "text": "Chache konnen jan tout b\u00E8t ou yo ye. Pran swen yo."
        },
        {
          "text": "Rich\u00E8s pa la pou tout tan. Ou ka pa rive pase tout byen ou bay pitit pitit ou."
        },
        {
          "text": "L\u00E8 ou koupe z\u00E8b, li pouse ank\u00F2. Konsa, toujou gen z\u00E8b sou m\u00F2n yo."
        },
        {
          "text": "Mouton ou yo ap ba ou lenn pou f\u00E8 rad met sou ou. Bouk kabrit yo ap rap\u00F2te ou lajan pou achte t\u00E8 pou f\u00E8 jaden."
        },
        {
          "text": "W\u0027a jwenn kont l\u00E8t kabrit pou ou bw\u00E8 ak fanmi ou ansanm ak moun k\u0027ap s\u00E8vi lakay ou."
        }
      ]
    },
    {
      "VERS": [
        {
          "text": "Mechan yo pa bezwen moun d\u00E8y\u00E8 yo pou yo kouri. Men, moun ki mache dwat yo brav tankou lyon."
        },
        {
          "text": "L\u00E8 nan yon peyi moun ap f\u00E8 sa ki mal, chak jou gen yon l\u00F2t ch\u00E8f. Men av\u00E8k yon moun ki gen konprann, ki konnen sa l\u0027ap f\u00E8, gouv\u00E8nman an ap kanpe pou lontan."
        },
        {
          "text": "Yon p\u00F2v k\u0027ap peze pi p\u00F2v pase l\u0027, se tankou yon gwo lapli ki gate tout jaden n\u00E8t."
        },
        {
          "text": "Moun ki pa respekte lalwa bay mechan yo pye sou moun. Men, moun ki f\u00E8 sa lalwa mande, se moun ki pran pozisyon kont mechan yo."
        },
        {
          "text": "Mechan yo pa konnen sa ki rele jistis. Men, moun k\u0027ap s\u00E8vi Sey\u00E8 a konprann tout bagay."
        },
        {
          "text": "Pito ou p\u00F2v men ou serye, pase pou ou rich men ou v\u00F2l\u00E8."
        },
        {
          "text": "Yon jenn gason ki f\u00E8 tou sa lalwa mande, se pitit ki gen lespri. Men, moun ki f\u00E8 zanmi ak vakabon se yon wont pou papa l\u0027."
        },
        {
          "text": "Moun ki vin rich nan prete moun lajan, nan bay kout ponya, se anpile y\u0027ap anpile lajan pou moun ki konn pran ka malere."
        },
        {
          "text": "L\u00E8 ou refize f\u00E8 sa lalwa mande ou f\u00E8 a, ata lapriy\u00E8 w\u0027ap f\u00E8 a p\u0027ap f\u00E8 Bondye plezi."
        },
        {
          "text": "L\u00E8 yon moun chache pran t\u00E8t yon nonm serye pou f\u00E8 l\u0027 f\u00E8 sa ki mal, se li menm k\u0027ap pran nan p\u00E8len an. Men moun serye a va jwenn bon rekonpans."
        },
        {
          "text": "Yon nonm rich mete nan t\u00E8t li li gen bon konprann. Men, yon p\u00F2v ki gen lespri ap dekouvri l\u0027."
        },
        {
          "text": "L\u00E8 se moun k\u0027ap f\u00E8 sa ki dwat ki rive ch\u00E8f, se f\u00E8t pou tout moun. Men, l\u00E8 se mechan an ki rive ch\u00E8f, tout moun al kache."
        },
        {
          "text": "Moun k\u0027ap kache peche p\u0027ap janm w\u00E8 zaf\u00E8 yo mache. Men, Bondye va gen pitye pou moun ki rekon\u00E8t peche yo, pou moun ki chanje lavi yo."
        },
        {
          "text": "Ala bon sa bon pou moun ki toujou gen krentif pou Bondye! Men, moun k\u0027ap f\u00E8 t\u00E8t di ak Bondye ap w\u00E8 mal\u00E8 tonbe sou yo."
        },
        {
          "text": "Yon ch\u00E8f malveyan se tankou lyon ki move, tankou lous ki grangou. P\u00F2v malere san sekou devan yo."
        },
        {
          "text": "L\u00E8 yon ch\u00E8f pa gen konprann, l\u0027ap peze moun, l\u0027ap f\u00E8 mechanste. Men, moun ki pa vle w\u00E8 moun k\u0027ap v\u00F2l\u00F2 ap gouv\u00E8nen lontan."
        },
        {
          "text": "L\u00E8 yon moun touye yon l\u00F2t, konsyans li boulv\u00E8se l\u0027, l\u0027ap kouri chache lanm\u00F2. Piga pesonn chache kenbe l\u0027."
        },
        {
          "text": "Mal\u00E8 p\u0027ap rive moun k\u0027ap mennen yon lavi san repw\u00F2ch. Men, moun ki pa serye, k\u0027ap mache pye gaye, y\u0027ap rete konsa, y\u0027ap tonbe."
        },
        {
          "text": "Yon moun ki travay di nan jaden l\u0027 ap jwenn kont manje pou l\u0027 manje. Men, moun k\u0027ap f\u00E8 bagay ki p\u0027ap s\u00E8vi anyen ap toujou p\u00F2v."
        },
        {
          "text": "Yon nonm ki serye nan sa l\u0027ap f\u00E8 ap jwenn anpil benediksyon. Men, yo p\u0027ap manke pini moun k\u0027ap prese pou l\u0027 rich."
        },
        {
          "text": "Sa pa bon pou gade moun sou figi. Men, pou nenp\u00F2t ti kraze k\u00F2b, yon jij ka f\u00E8 betiz."
        },
        {
          "text": "Moun ki anvi tout toujou ap prese pou yo rich. Yo pa w\u00E8 grangou k\u0027ap tann yo pi devan."
        },
        {
          "text": "L\u00E8 ou rale z\u00F2r\u00E8y yon moun, pita l\u0027ap gen plis konsiderasyon pou ou pase pou moun k\u0027ap achte figi l\u0027."
        },
        {
          "text": "Moun k\u0027ap v\u00F2l\u00F2 papa l\u0027 ak manman l\u0027, epi k\u0027ap di nan k\u00E8 l\u0027: Se pa anyen sa, li menmman par\u00E8yman ak moun k\u0027ap mache brize."
        },
        {
          "text": "Moun ki anvi tout pou yo ap toujou nan kont. Men, moun ki mete konfyans yo nan Sey\u00E8 a p\u0027ap janm manke anyen."
        },
        {
          "text": "Moun ki gen konfyans nan pw\u00F2p t\u00E8t yo, se moun fou yo ye. Men, moun ki f\u00E8 sa li konnen li dwe f\u00E8 a ap sove."
        },
        {
          "text": "Moun ki bay p\u00F2v p\u0027ap janm manke anyen. Men, moun ki f\u00E8 tankou li pa w\u00E8 p\u00F2v yo chaje ak madichon."
        },
        {
          "text": "L\u00E8 se mechan ki rive ch\u00E8f, tout moun al kache. Men, tonbe mechan yo tonbe, moun k\u0027ap mache dwat yo kanpe ank\u00F2."
        }
      ]
    },
    {
      "VERS": [
        {
          "text": "Moun k\u0027ap f\u00E8 t\u00E8t di l\u00E8 y\u0027ap rale z\u00F2r\u00E8y yo, se moun k\u0027ap rete konsa y\u0027ap tonbe san yo pa ka leve ank\u00F2."
        },
        {
          "text": "L\u00E8 se moun serye ki ch\u00E8f, p\u00E8p la kontan. Men, l\u00E8 se yon mechan k\u0027ap gouv\u00E8nen, p\u00E8p la nan lapenn."
        },
        {
          "text": "W\u0027ap f\u00E8 k\u00E8 papa ou kontan si ou toujou ap chache bon konprann. Moun k\u0027ap frekante jenn\u00E8s, se lajan l\u0027 l\u0027ap gaspiye."
        },
        {
          "text": "L\u00E8 yon wa pa nan patipri, peyi a kanpe byen f\u00E8m. Men, depi yon ch\u00E8f nan resevwa lajan sou kote, se fini l\u0027ap fini ak peyi a."
        },
        {
          "text": "Moun k\u0027ap flate moun, se yon p\u00E8len y\u0027ap pare sou wout yo."
        },
        {
          "text": "Moun mechan pran nan mechanste y\u0027ap f\u00E8. Men, moun ki mache dwat yo gen k\u00E8 kontan, y\u0027ap f\u00E8 f\u00E8t."
        },
        {
          "text": "Moun ki mache dwat konnen pou l\u0027 respekte dwa p\u00F2v malere. Men, mechan an pa konnen bagay konsa."
        },
        {
          "text": "Moun ki pa gen resp\u00E8 pou l\u00F2t ap mache simen kont nan tout peyi a. Men moun ki gen konprann konnen pou l\u0027 kontwole t\u00E8t li l\u00E8 li fache."
        },
        {
          "text": "L\u00E8 moun ki gen konprann al nan leta ak moun fou, fache pa fache anyen p\u0027ap regle."
        },
        {
          "text": "Depi yon moun serye, ansasen pa vle w\u00E8 li. Men, moun ki mache dwat yo ap pwoteje l\u0027."
        },
        {
          "text": "L\u00E8 moun fou ank\u00F2l\u00E8, li di sa ki vin nan bouch li. Men, moun ki gen bon konprann kontwole bouch li."
        },
        {
          "text": "L\u00E8 yon ch\u00E8f renmen tripotay, se mechan ase k\u0027ap s\u00E8vi av\u00E8 l\u0027."
        },
        {
          "text": "Gen yon bagay ni p\u00F2v la ni moun k\u0027ap peze l\u0027 la gen ansanm: se Bondye ki bay ni yonn ni l\u00F2t je pou yo w\u00E8."
        },
        {
          "text": "L\u00E8 yon wa pran k\u00F2z malere yo pou l\u0027 defann dwa yo san patipri, wa sa a la pou l\u0027 gouv\u00E8nen lontan."
        },
        {
          "text": "Baton ki korije timoun ap ba yo konprann. Men, timoun yo kite f\u00E8 sa yo pito gen pou f\u00E8 manman yo wont."
        },
        {
          "text": "L\u00E8 mechan an rive ch\u00E8f nan yon peyi, gen plis mechanste k\u0027ap f\u00E8t. Men, moun k\u0027ap mache dwat yo va w\u00E8 jan mechan yo ap tonbe."
        },
        {
          "text": "Korije pitit gason ou lan, li p\u0027ap ba ou t\u00E8t chaje. L\u0027a f\u00E8 k\u00E8 ou kontan."
        },
        {
          "text": "L\u00E8 pa gen moun ki pou f\u00E8 p\u00E8p la konnen sa pou l\u0027 f\u00E8, p\u00E8p la an debandad n\u00E8t. Men, ala bon sa bon pou moun k\u0027ap f\u00E8 sa lalwa mande!"
        },
        {
          "text": "Pale anpil p\u0027ap korije esklav. Menm l\u00E8 li konprann, se pa sa k\u0027ap f\u00E8 l\u0027 obeyi."
        },
        {
          "text": "Gen plis espwa pou yon moun ki san konprann pase pou yon moun k\u0027ap prese pale san kalkile."
        },
        {
          "text": "L\u00E8 ou mou ak yon esklav depi li tou piti, rive yon l\u00E8 l\u0027ap konprann se pitit ou li ye."
        },
        {
          "text": "Moun ki ank\u00F2l\u00E8 fasil toujou ap f\u00E8 bagay yo pa dwe f\u00E8. Moun ki gen san wo toujou nan goumen."
        },
        {
          "text": "Awogans f\u00E8 moun p\u00E8di pye. Men, y\u0027ap respekte moun ki soum\u00E8t devan Bondye."
        },
        {
          "text": "Moun ki konplis yon v\u00F2l\u00F2, se moun ki rayi t\u00E8t li. Si li denonse v\u00F2l\u00F2 a, y\u0027ap pini l\u0027. Si li pa denonse l\u0027, madichon Bondye ap tonbe sou li."
        },
        {
          "text": "Si ou p\u00E8 sa moun ap di, ou antrave. Men, si ou mete konfyans ou nan Sey\u00E8 a, ou pa bezwen p\u00E8 anyen."
        },
        {
          "text": "Anpil moun ap kouri d\u00E8y\u00E8 fav\u00E8 ch\u00E8f. Men, se Bondye k\u0027ap jije tout moun san patipri."
        },
        {
          "text": "Moun ki mache dwat pa vle w\u00E8 mechan. Mechan pa vle w\u00E8 moun k\u0027ap mache dwat."
        }
      ]
    },
    {
      "VERS": [
        {
          "text": "Men paw\u00F2l Agou, pitit Jake, moun peyi Masa. Men deklarasyon nonm lan te f\u00E8: Mwen bouke, Bondye! Mwen bouke, Bondye! Mwen pa kapab ank\u00F2!"
        },
        {
          "text": "Mwen s\u00F2t pase panyen p\u00E8si. Se pa moun mwen ye. Mwen pa gen lespri tankou tout moun."
        },
        {
          "text": "Mwen pa janm konnen sa ki rele konesans. Mwen pa konprann anyen nan bagay Bondye."
        },
        {
          "text": "Ki moun ki janm moute nan sy\u00E8l, apre sa ki redesann sou lat\u00E8? Ki moun ki janm ranmase van yo nan men l\u0027? Ki moun ki janm mare dlo yo nan rad li? Ki moun ki fikse limit t\u00E8 a? Ki jan li rele? Ki jan pitit li rele? Di m\u0027 non, si ou konnen?"
        },
        {
          "text": "Bondye toujou kenbe paw\u00F2l li. Li pwoteje tout moun ki mete konfyans yo nan li."
        },
        {
          "text": "Pa f\u00E8 l\u0027 di sa li pa di. Si ou f\u00E8 sa, l\u0027a f\u00E8 ou repw\u00F2ch, l\u0027a f\u00E8 tout moun w\u00E8 se mant\u00F2 ou ye."
        },
        {
          "text": "Bondye, se de bagay ase mwen mande ou: Tanpri, pa refize m\u0027 yo anvan mwen mouri."
        },
        {
          "text": "Men yo: Pa kite m\u0027 bay manti pou m\u0027 twonpe moun. Pa f\u00E8 m\u0027 ni rich ni p\u00F2v. Ban m\u0027 kantite manje mwen bezwen pou m\u0027 viv la."
        },
        {
          "text": "Si mwen gen tw\u00F2p, m\u0027a vire do ba ou, m\u0027a di mwen pa konnen ki moun ou ye. Si mwen pa gen ase, m\u0027a v\u00F2l\u00F2, m\u0027a f\u00E8 yo pase ou nan betiz."
        },
        {
          "text": "Pa janm pale yon domestik mal devan m\u00E8t li. L\u0027a madichonnen ou, l\u0027a f\u00E8 ou peye bouch ou."
        },
        {
          "text": "Gen yon kalite moun k\u0027ap bay papa yo madichon, ki pa gen konsiderasyon pou manman yo."
        },
        {
          "text": "Gen yon l\u00F2t kalite moun ki konprann yo nan kondisyon pou f\u00E8 s\u00E8vis Bondye. Men, pi mal pase yo nanpwen."
        },
        {
          "text": "Gen yon l\u00F2t kalite moun ank\u00F2 ki mete nan t\u00E8t yo yo pa kanmarad pesonn, wa pa kouzen yo."
        },
        {
          "text": "Gen yon l\u00F2t kalite moun, se b\u00E8t nan bwa yo ye. Pou yo viv, y\u0027ap devore malere yo, y\u0027ap pwofite sou p\u00F2v yo."
        },
        {
          "text": "Sansi gen de pitit fi: tou de gen menm non, yo rele: Ban mwen! Ban mwen! Gen twa bagay ki pa janm di ase. Sa m\u0027ap di la a! Gen kat bagay ki pa janm di se kont."
        },
        {
          "text": "Men yo: Se peyi kote m\u00F2 yo ye a, se fanm ki pa ka f\u00E8 pitit, se t\u00E8 a ki pa janm bw\u00E8 kont dlo li, epi se dife. Bagay sa yo pa janm di ase."
        },
        {
          "text": "Yon pitit ki pase papa l\u0027 nan betiz, ki pa respekte l\u00F2d manman l\u0027, chen gen pou devore kadav li nan raje, zwezo nan bwa va manje grenn je li."
        },
        {
          "text": "Gen twa bagay mwen pa janm ka konprann. Sa m\u0027ap di la a! Gen kat bagay konsa."
        },
        {
          "text": "Men yo: Se jan malfini plane nan sy\u00E8l la, se jan koul\u00E8v mache sou w\u00F2ch, se jan bato kouri sou lanm\u00E8, se jan gason ak fanm rive f\u00E8 lamou."
        },
        {
          "text": "Men ki jan fanm k\u0027ap twonpe mari yo f\u00E8: L\u00E8 yo fin f\u00E8 sa y\u0027ap f\u00E8 a, yo benyen byen pw\u00F2p, epi yo di: Mwen pa f\u00E8 anyen ki mal."
        },
        {
          "text": "Gen twa bagay ki f\u00E8 lat\u00E8 tranble. Sa m\u0027ap di la a! Gen kat bagay moun pa ka sip\u00F2te."
        },
        {
          "text": "Men yo: Se yon esklav ki rive ch\u00E8f, se yon moun s\u00F2t ki gen tou sa li bezwen,"
        },
        {
          "text": "se yon fanm ki pa t\u0027 janm jwenn moun renmen l\u0027 epi ki resi mare yon n\u00F2s, se yon s\u00E8vant ki pran plas metr\u00E8s li."
        },
        {
          "text": "Gen kat ti b\u00E8t sou lat\u00E8, gen lespri pase yo nanpwen:"
        },
        {
          "text": "Se foumi: yo tou f\u00E8b, men yo pase tout sezon chal\u00E8 ap f\u00E8 pwovizyon mete la."
        },
        {
          "text": "Se chat mawon: yo pa pi f\u00F2 pase sa. Men, yo f\u00E8 kay yo nan twou w\u00F2ch."
        },
        {
          "text": "Se krik\u00E8t v\u00E8t: yo pa gen ch\u00E8f, men yo mache pa bann."
        },
        {
          "text": "Se zandolit: ou ka pran yo nan men ou. Men, ou jwenn yo nan pal\u00E8 wa yo."
        },
        {
          "text": "Gen twa bagay ki b\u00E8l l\u00E8 y\u0027ap mache. Sa m\u0027ap di la a! Gen kat bagay ki gen b\u00E8l demach:"
        },
        {
          "text": "Se lyon, se li ki pi f\u00F2 nan tout zannimo, li pa p\u00E8 yo yonn."
        },
        {
          "text": "Se bouk kabrit. Se chwal sele bride. Se wa l\u00E8 y\u0027ap mache devan lame yo."
        },
        {
          "text": "Si ou te s\u00F2t jouk pou ou te rive f\u00E8 grandiz\u00E8, kalkile sou sa ou f\u00E8 a: Pe bouch ou!"
        },
        {
          "text": "Si ou bat l\u00E8t, l\u0027ap f\u00E8 b\u00E8. Si ou frape yon moun sou men l\u0027, l\u0027ap senyen. Si ou nan pouse dife, ou nan gwo kont."
        }
      ]
    },
    {
      "VERS": [
        {
          "text": "Men Paw\u00F2l wa Lemw\u00E8l, men kons\u00E8y manman l\u0027 te ba li:"
        },
        {
          "text": "Kisa pou m\u0027 di ou, pitit mwen, pitit ki soti nan zantray mwen? Se mwen ki te mande Bondye pou l\u0027 ban mwen ou. Kisa pou m\u0027 di ou?"
        },
        {
          "text": "Pa gaspiye kouray ou nan fanm. Veye zo ou ak fanm k\u0027ap f\u00E8 mal\u00E8 ch\u00E8f yo."
        },
        {
          "text": "Lemw\u00E8l monch\u00E8, yon wa pa f\u00E8t pou nan bw\u00E8 bweson. Ch\u00E8f pa f\u00E8t pou nan bw\u00E8 gw\u00F2g."
        },
        {
          "text": "L\u00E8 yo bw\u00E8 konsa, yo bliye l\u00F2d yo te bay. Yo p\u0027ap pran ka malere yo."
        },
        {
          "text": "Se moun ki dekouraje ak lavi ki tonbe nan gw\u00F2g. Se moun ki gen gwo lapenn nan k\u00E8 yo ki lage k\u00F2 yo nan bweson."
        },
        {
          "text": "Yo bw\u00E8 pou yo bliye miz\u00E8 yo, pou yo pa chonje lapenn yo."
        },
        {
          "text": "Louvri bouch ou pale pou moun ki pa ka pale pou t\u00E8t yo. Defann k\u00F2z moun ki san sekou yo."
        },
        {
          "text": "Pale pou yo. Pa f\u00E8 patipri. Defann k\u00F2z malere yo ak endijan yo."
        },
        {
          "text": "Sa pa fasil pou moun jwenn yon bon madanm. L\u00E8 li jwenn li, li gen plis val\u00E8 pase yon boul l\u00F2."
        },
        {
          "text": "Mari l\u0027 mete tout konfyans li nan li. Tout bagay ap mache byen lakay li."
        },
        {
          "text": "Madanm lan p\u0027ap janm aji mal ak mari l\u0027, l\u0027ap pase tout lavi l\u0027 ap f\u00E8 l\u0027 byen."
        },
        {
          "text": "Li chache lenn mouton ak fil swa, li travay yo f\u00E8 twal ak men l\u0027."
        },
        {
          "text": "Tankou bato k\u0027ap pote machandiz, li al byen lwen chache manje mete nan kay la."
        },
        {
          "text": "Sol\u00E8y poko leve, li gen tan sou pye l\u0027, l\u0027ap pare manje pou moun nan kay la. L\u0027ap di s\u00E8vant yo sa pou yo f\u00E8."
        },
        {
          "text": "Li f\u00E8 lide sou yon t\u00E8, li achte l\u0027 ak lajan li f\u00E8 ak men l\u0027. Li f\u00E8 jaden rezen sou li."
        },
        {
          "text": "Li mare ren l\u0027, li twouse manch rad li pou l\u0027 travay."
        },
        {
          "text": "Li santi zaf\u00E8 l\u0027 ap mache byen, li rete byen ta lannwit ap travay."
        },
        {
          "text": "Li file koton, li koud rad li."
        },
        {
          "text": "Li lonje men l\u0027 bay p\u00F2v. Li pran ka malere."
        },
        {
          "text": "Li pa p\u00E8 fredi pou moun lakay li, paske tout moun gen rad cho pou mete sou yo."
        },
        {
          "text": "Li f\u00E8 kouv\u00E8ti lenn pou kabann yo. Tout rad li yo f\u00E8t ak twal wouj tise byen sere."
        },
        {
          "text": "Mari l\u0027, se yonn nan ch\u00E8f fanmi lavil la. Tout moun lavil la ap nonmen non l\u0027 an byen."
        },
        {
          "text": "Madanm li fe rad pou l\u0027 vann, li f\u00E8 b\u00E8l senti, li vann yo ak machann."
        },
        {
          "text": "Li gen anpil kouraj, tout moun respekte l\u0027, li pa p\u00E8 denmen."
        },
        {
          "text": "L\u00E8 li louvri bouch li, se bon kons\u00E8y li bay. Li toujou gen bon paw\u00F2l nan bouch li."
        },
        {
          "text": "Li konnen vire tounen tout moun nan kay la. Li toujou gen yon bagay l\u0027ap f\u00E8."
        },
        {
          "text": "Tout pitit li yo ap f\u00E8 l\u0027 konpliman. Mari l\u0027 menm ap f\u00E8 lwanj li."
        },
        {
          "text": "L\u0027ap di: Mwen konnen anpil madanm. Men ou menm, nanpwen tankou ou!"
        },
        {
          "text": "B\u00E8l fanm pa di bon madanm pou sa. B\u00E8l figi pa la pou lontan. Men, y\u0027a f\u00E8 lwanj yon fanm ki gen krentif pou Sey\u00E8 a."
        },
        {
          "text": "Ba li sa ki pou li a. L\u00E8 y\u0027a w\u00E8 sa l\u0027 f\u00E8, se pou tout moun f\u00E8 lwanj li."
        }
      ]
    }
  ]
}