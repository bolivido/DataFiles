{
  "-bnumber": "11",
  "CHAPTER": [
    {
      "VERS": [
        {
          "text": "David te fin vye granmoun, li te gen gwo laj sou t\u00E8t li. Menm l\u00E8 yo te kouvri l\u0027 byen kouvri ak anpil rad sou li, li te santi fr\u00E8t toujou."
        },
        {
          "text": "L\u00E8 sa a, moun pa l\u0027 yo di l\u0027: -Monwa, nou pral chache yon jenn fi ki tifi toujou pou rete av\u00E8 ou, pou pran swen ou. L\u0027a kouche kole av\u00E8 ou pou chofe ou."
        },
        {
          "text": "Yo mete chache yon b\u00E8l jenn fi nan tout peyi Izray\u00E8l la. Yo jwenn yon jenn fi nan ti bouk Chounam lan. Li te rele Abichag. Yo mennen l\u0027 bay wa a."
        },
        {
          "text": "Se te yon b\u00E8l b\u00E8l fi. Li pran swen wa a, li s\u00E8vi l\u0027. Men, wa a pa janm kouche av\u00E8 l\u0027."
        },
        {
          "text": "L\u00E8 sa a, Adonija, pitit gason David te f\u00E8 ak Agit la, pran p\u00F2z otorite li. Li t\u0027ap di: -Se mwen menm ki pou wa. Li chache cha lag\u00E8, chwal ak yon esk\u00F2t senkant moun ki t\u0027ap kouri devan l\u0027 l\u00E8 li sou cha pa l\u0027."
        },
        {
          "text": "Men, depi li piti, papa a te gate l\u0027, li toujou kite l\u0027 f\u00E8 sa li vle. Adonija te f\u00E8t apre Absalon. Li te yon b\u00E8l gason tou."
        },
        {
          "text": "Adonija pale av\u00E8k Joab, pitit gason Sewouya a, ansanm ak Abyata, pr\u00E8t la. De mesye sa yo dak\u00F2 pou mete t\u00E8t ansanm av\u00E8 l\u0027."
        },
        {
          "text": "Men Zad\u00F2k, pr\u00E8t la, Benaja, pitit gason Jeojada a, pwof\u00E8t Natan, Chimeyi, Reyi ak vanyan s\u00F2lda David yo pa te patizan Adonija."
        },
        {
          "text": "Yon jou, Adonija f\u00E8 yon gwo s\u00E8vis pou Bondye b\u00F2 W\u00F2ch Zoel\u00E8t la toupre sous Anwog\u00E8l. Li touye mouton, b\u00E8f ak ti towo b\u00E8f chatre sou lot\u00E8l la. Li envite tout l\u00F2t fr\u00E8 l\u0027 yo, pitit gason David yo, ansanm ak tout gwo ch\u00E8f nan peyi Jida ki t\u0027ap travay ak papa l\u0027."
        },
        {
          "text": "Men, li pa t\u0027 envite ni Natan, ni Benaja, ni vanyan s\u00F2lda David yo, ni Salomon, fr\u00E8 menm papa av\u00E8 l\u0027 la."
        },
        {
          "text": "L\u00E8 sa a, Natan al jwenn Batcheba, manman Salomon, li di l\u0027 konsa: -Ou pa tande jan Adonija, pitit gason Agit la, gen tan pran p\u00F2z wa li? Men, wa David pa konn anyen."
        },
        {
          "text": "Koulye a, mwen pral ba ou yon kons\u00E8y si ou vle sove lavi ou ansanm ak lavi Salomon, pitit gason ou lan."
        },
        {
          "text": "Ou prale jwenn wa a, w\u0027ap di l\u0027 konsa: Monwa, se pa ou menm ki te f\u00E8 m\u0027 s\u00E8man se Salomon, pitit gason m\u0027 lan, ki t\u0027ap wa apre ou, se li menm ki tapral chita sou fot\u00E8y la nan plas ou? Kijan f\u00E8 se Adonija ki wa koulye a?"
        },
        {
          "text": "Pandan w\u0027ap pale ak wa a konsa, mwen menm m\u0027ap antre d\u00E8y\u00E8 ou, m\u0027ap di wa a menm bagay la tou."
        },
        {
          "text": "Se konsa, Batcheba al jwenn wa a nan chanm li. Wa a te fin granmoun. Se Abichag, moun lavil Chounam lan, ki t\u0027ap pran swen li."
        },
        {
          "text": "Batcheba tonbe ajenou devan wa a, li bese t\u00E8t li jouk at\u00E8. Wa a mande l\u0027: -Kisa ou vle?"
        },
        {
          "text": "Li reponn, li di konsa: -Monwa, ou te f\u00E8 m\u0027 s\u00E8man devan Sey\u00E8 a, Bondye ou la, se Salomon, pitit gason m\u0027 lan, ki t\u0027ap wa apre ou, se li menm ki t\u0027ap chita sou fot\u00E8y la nan plas ou."
        },
        {
          "text": "Men koulye a, Adonija gen tan wa sou nou la a. Ou menm, monwa, ou pa konn sa."
        },
        {
          "text": "Li f\u00E8 s\u00E8vis pou Bondye, li touye yon pak\u00E8t mouton, b\u00E8f, ti towo chatre. Li envite tout l\u00F2t pitit gason ou yo, Abyata, pr\u00E8t la, Joab, k\u00F2mandan lame a. Men, li pa envite Salomon, pitit gason ou lan."
        },
        {
          "text": "Koulye a, monwa, je tout p\u00E8p Izray\u00E8l la sou ou, y\u0027ap tann ou di yo ki moun ki pral chita sou fot\u00E8y la apre ou."
        },
        {
          "text": "Si ou pa f\u00E8 sa, monwa, l\u00E8 w\u0027a mouri, yo pral pran ni mwen, ni Salomon, pitit mwen an, y\u0027ap touye nou pou move je."
        },
        {
          "text": "Batcheba pa t\u0027 ank\u00F2 fin pale ak wa a l\u00E8 pwof\u00E8t Natan rive nan pal\u00E8 a."
        },
        {
          "text": "Yo vin di wa a men pwof\u00E8t Natan la. Natan antre, li tonbe ajenou, li bese t\u00E8t li jouk at\u00E8 devan wa a."
        },
        {
          "text": "L\u00E8fini, li di konsa: -Monwa, m\u00E8t mwen, \u00E8ske se ou menm ki di se Adonija ki pou wa apre ou, se li ki pou chita sou fot\u00E8y la nan plas ou?"
        },
        {
          "text": "Paske j\u00F2di a l\u0027 ale, li f\u00E8 s\u00E8vis pou Bondye, li touye yon pak\u00E8t b\u00E8f, ti towo chatre ak mouton. Li envite tout l\u00F2t pitit gason ou yo, tout gwo ch\u00E8f lame a ansanm ak Abyata, pr\u00E8t la. Koulye a y\u0027ap manje, y\u0027ap bw\u00E8 av\u00E8 l\u0027, y\u0027ap di: Viv wa Adonija!"
        },
        {
          "text": "Men, monwa, li pa envite ni mwen, ni Zad\u00F2k, pr\u00E8t la, ni Benaja, pitit Jeojada a, ni Salomon, pitit gason ou lan."
        },
        {
          "text": "Eske se monwa ki bay l\u00F2d f\u00E8 sa san ou pa f\u00E8 moun k\u0027ap s\u00E8vi ou yo konnen ki moun ki pral chita sou fot\u00E8y la nan plas ou?"
        },
        {
          "text": "Wa David reponn, li di: -Rele Batcheba pou mwen, tanpri! Batcheba antre ank\u00F2, li kanpe devan wa a."
        },
        {
          "text": "L\u00E8 sa a, wa a f\u00E8 s\u00E8man, li di konsa: -Mwen f\u00E8 s\u00E8man nan non Sey\u00E8 ki vivan an, li menm ki te delivre m\u0027 anba tout tray mwen yo."
        },
        {
          "text": "Sa m\u0027 te pwom\u00E8t ou pou m\u0027 f\u00E8 nan non Sey\u00E8 a, Bondye p\u00E8p Izray\u00E8l la, m\u0027ap f\u00E8 l\u0027 j\u00F2di a. Se Salomon, pitit gason ou lan, k\u0027ap chita sou fot\u00E8y la nan plas mwen, se li menm k\u0027ap gouv\u00E8nen apre mwen."
        },
        {
          "text": "Batcheba tonbe ajenou devan wa a, li bese t\u00E8t li byen ba jouk at\u00E8, li di: -Se pou yo toujou f\u00E8 lwanj wa David, m\u00E8t mwen!"
        },
        {
          "text": "L\u00E8 sa a, wa David voye chache Zad\u00F2k, pr\u00E8t la, Natan pwof\u00E8t la, ak Benaja, pitit gason Jeojada a. L\u00E8 yo par\u00E8t devan wa a,"
        },
        {
          "text": "wa a di yo konsa: -Pran tout ch\u00E8f gouv\u00E8nman m\u0027 yo. F\u00E8 Salomon, pitit gason m\u0027 lan, moute sou mil\u00E8t pa m\u0027 lan. Nou tout va desann av\u00E8 l\u0027 b\u00F2 sous Giyon an."
        },
        {
          "text": "L\u00E8 n\u0027a rive la, Zad\u00F2k, pr\u00E8t la, ak Natan, pwof\u00E8t la, va vide lwil sou t\u00E8t li, y\u0027a mete l\u0027 apa pou l\u0027 s\u00E8vi wa p\u00E8p Izray\u00E8l la. Apre sa, n\u0027a f\u00E8 k\u00F2nen twonp\u00E8t, epi n\u0027a rele: Viv wa Salomon!"
        },
        {
          "text": "L\u00E8fini, n\u0027a pran mache d\u00E8y\u00E8 l\u0027, n\u0027a tounen isit la. Salomon va vin chita sou fot\u00E8y mwen an. L\u0027a pran plas mwen, paske se li menm mwen chwazi pou gouv\u00E8nen p\u00E8p Izray\u00E8l la ansanm ak p\u00E8p Jida a."
        },
        {
          "text": "Benaja, pitit gason Jeojada a, reponn wa a: -Se sa menm! Se Sey\u00E8 a, Bondye monwa a menm, ki pale nan bouch ou!"
        },
        {
          "text": "Menm jan Sey\u00E8 a te toujou kanpe la av\u00E8 monwa, se pou li toujou kanpe la av\u00E8k Salomon tou. Se pou gouv\u00E8nman li an pi byen chita toujou pase gouv\u00E8nman wa David, m\u00E8t mwen."
        },
        {
          "text": "Zad\u00F2k, pr\u00E8t la, Natan, pwof\u00E8t la, ak Benaja, pitit Jeojada a, ansanm ak keretyen yo ak peletyen yo ale, yo f\u00E8 Salomon moute sou mil\u00E8t wa David la, yo mennen l\u0027 b\u00F2 sous Giyon an."
        },
        {
          "text": "Zad\u00F2k, pr\u00E8t la, pran k\u00F2n lwil ki te nan Tant Randevou a, li vide ti gout sou t\u00E8t Salomon. Yo k\u00F2nen twonp\u00E8t, tout p\u00E8p la pran rele: Viv wa Salomon!"
        },
        {
          "text": "Apre sa, yo tout t\u0027ap mache d\u00E8y\u00E8 li, yo tounen lavil Jerizal\u00E8m. Yo t\u0027ap jwe fif, yo t\u0027ap danse. Sit\u00E8lman yo t\u0027ap f\u00E8 bri ou ta di t\u00E8 a t\u0027ap tranble anba pye yo."
        },
        {
          "text": "Adonija te fin manje ansanm ak tout envite l\u0027 yo l\u00E8 yo tande bri a. L\u00E8 Joab tande twonp\u00E8t la, li mande: -Pouki tout bri sa a nan lavil la?"
        },
        {
          "text": "Li pa t\u0027 ank\u00F2 f\u00E8men bouch li, Jonatan, pitit Abyata pr\u00E8t la, rive. Adonija di l\u0027 konsa: -Antre non, monch\u00E8! Ou se moun debyen, se bon nouv\u00E8l ase pou ou pote!"
        },
        {
          "text": "Jonatan reponn, li di Adonija konsa: -Nouv\u00E8l yo pa bon menm. Wa David, ch\u00E8f nou an, f\u00E8 Salomon wa."
        },
        {
          "text": "Li voye chache Zad\u00F2k, pr\u00E8t la, Natan, pwof\u00E8t la, Benaja, pitit Jeojada a, ansanm ak keretyen yo ak peletyen yo, li f\u00E8 yo ale ak Salomon. Yo menm, yo f\u00E8 Salomon moute sou mil\u00E8t wa a."
        },
        {
          "text": "Zad\u00F2k, pr\u00E8t la, ak Natan, pwof\u00E8t la, vide lwil sou t\u00E8t li b\u00F2 sous Giyon an, yo mete l\u0027 apa pou l\u0027 s\u00E8vi wa. L\u00E8fini, yo tounen lavil la, y\u0027ap rele t\u00E8lman yo kontan. Tout lavil la t\u00E8t anba. Se bri sa a nou tande a."
        },
        {
          "text": "L\u00E8fini, Salomon moute chita sou fot\u00E8y wa a."
        },
        {
          "text": "Tout moun k\u0027ap travay nan gouv\u00E8nman wa David yo vin f\u00E8 wa David, ch\u00E8f nou an, konpliman. Yo di: Se pou Bondye ou la f\u00E8 Salomon yon pi gwo wa pase ou. Se pou gouv\u00E8nman li an pi chita toujou pase pa ou la! L\u00E8fini, wa David bese byen ba sou kabann li pou li adore Bondye."
        },
        {
          "text": "Li di: Lwanj pou Sey\u00E8 a, Bondye p\u00E8p Izray\u00E8l la, li menm ki penm\u00E8t pou j\u00F2di a se yonn nan pitit mwen yo ki chita sou fot\u00E8y la nan plas mwen. L\u00E8fini, li kite m\u0027 w\u00E8 sa anvan m\u0027 mouri."
        },
        {
          "text": "L\u00E8 sa a, tout envite Adonija yo pran tranble. Yo tout leve, y\u0027 al f\u00E8 wout yo, chak moun b\u00F2 pa yo."
        },
        {
          "text": "Adonija menm b\u00F2 pa l\u0027 te sit\u00E8lman p\u00E8 pou Salomon pa touye l\u0027, li leve, li kouri ale nan Tant Randevou a, li kenbe k\u00F2n lot\u00E8l la."
        },
        {
          "text": "Y\u0027 al di wa Salomon: -Adonija sit\u00E8lman p\u00E8 pou monwa pa touye l\u0027, l\u0027 al kache b\u00F2 lot\u00E8l la. Li di li vle pou wa Salomon f\u00E8 l\u0027 s\u00E8man j\u00F2di a menm li p\u0027ap f\u00E8 yo touye l\u0027."
        },
        {
          "text": "Salomon reponn: -Si msye aji tankou moun debyen, yon grenn cheve nan t\u00E8t li p\u0027ap tonbe. Men, si li f\u00E8 sa li pa t\u0027 dwe f\u00E8, l\u0027ap mouri."
        },
        {
          "text": "Salomon voye chache Adonija soti b\u00F2 lot\u00E8l la. Yo f\u00E8 l\u0027 desann lot\u00E8l la. Li vin bese byen ba devan wa Salomon. Wa a di l\u0027 konsa: -Ou m\u00E8t al lakay ou."
        }
      ]
    },
    {
      "VERS": [
        {
          "text": "L\u00E8 David santi li pral mouri, li rele Salomon, pitit gason l\u0027 lan, li ba li d\u00E8nye volonte l\u0027. Li di l\u0027 konsa:"
        },
        {
          "text": "-Tal\u00E8 konsa mwen pral f\u00E8 d\u00E8nye gwo vwayaj la tankou tout moun sou lat\u00E8. Pran kouraj, pitit mwen! Mete gason sou ou!"
        },
        {
          "text": "Se pou ou f\u00E8 tou sa Sey\u00E8 a, Bondye ou la, va ba ou l\u00F2d f\u00E8. W\u0027a f\u00E8 volonte Bondye, w\u0027a mache dapre l\u00F2d, k\u00F2mandman, regleman ak prensip li bay yo jan sa ekri nan liv Lalwa Moyiz la, pou tout zaf\u00E8 ou mache byen kote ou pase, nan tou sa w\u0027ap f\u00E8."
        },
        {
          "text": "Si ou f\u00E8 sa, Sey\u00E8 a va kenbe pwom\u00E8s li te f\u00E8 a l\u00E8 l\u0027 te di m\u0027 si pitit mwen yo mennen bak yo byen, si yo mache dwat devan li ak tout k\u00E8 yo, ak tout nanm yo, ap toujou gen yonn nan yo pou gouv\u00E8nen p\u00E8p Izray\u00E8l la apre mwen."
        },
        {
          "text": "Koulye a, ou konnen sa Joab, pitit gason Sewouya a, te f\u00E8 m\u0027 l\u00E8 li te touye de jeneral lame p\u00E8p Izray\u00E8l la: Abn\u00E8, pitit gason N\u00E8 a, ak Amasa, pitit gason Jet\u00E8 a. Ou chonje jan l\u00E8 sa a pa t\u0027 gen lag\u00E8. Li touye yo pou l\u0027 te ka tire revanj pou moun mesye sa yo te touye pandan lag\u00E8. Li touye de inonsan, kif\u00E8 jouk jounen j\u00F2di a m\u0027ap pote chaj la pou li, m\u0027ap peye konsekans sa li te f\u00E8 a."
        },
        {
          "text": "Ou konnen sa ou gen pou f\u00E8. Pa kite se vyey\u00E8s ki touye l\u0027."
        },
        {
          "text": "W\u0027a aji byen ak pitit gason Bazilayi yo, moun lavil Galarad la. y\u0027a manje sou tab av\u00E8 ou, paske yo te aji byen av\u00E8 m\u0027 l\u00E8 mwen t\u0027ap kouri pou Absalon, fr\u00E8 ou la."
        },
        {
          "text": "Ou gen ank\u00F2 b\u00F2 kote ou Chimeyi, pitit gason Gera a, moun lavil Bakourim nan p\u00F2syon t\u00E8 branch fanmi Benjamen yo. Jou mwen t\u0027ap kouri ale lavil Manayim lan, li te ban m\u0027 gwo madichon. Men, l\u00E8 m\u0027 t\u0027ap tounen, li vin kontre m\u0027 b\u00F2 larivy\u00E8 Jouden. Jou sa a, mwen te f\u00E8 s\u00E8man nan non Sey\u00E8 a mwen p\u0027ap f\u00E8 yo touye l\u0027."
        },
        {
          "text": "Men ou menm, pa padonnen l\u0027 sa. Ou gen bon konprann, ou konn sa pou ou f\u00E8 av\u00E8 l\u0027. Jwenn yon jan pou f\u00E8 yo touye l\u0027 atout li fin vye granmoun lan."
        },
        {
          "text": "L\u00E8 David mouri yo antere l\u0027 nan lavil David la."
        },
        {
          "text": "Li pase karantan ap gouv\u00E8nen p\u00E8p Izray\u00E8l la: Pandan s\u00E8tan li te rete lavil Ebwon. Pandan r\u00E8s tranntwazan yo, li te rete lavil Jerizal\u00E8m."
        },
        {
          "text": "Salomon, pitit gason David la, vin wa nan plas papa li. Gouv\u00E8nman li te byen chita."
        },
        {
          "text": "Yon jou, Adonija, pitit Agit la, al w\u00E8 Batcheba, manman Salomon. Batcheba mande l\u0027: -Se yon vizit zanmi ou vin f\u00E8 m\u0027 la a? Adonija reponn: -Se sa menm!"
        },
        {
          "text": "Apre sa, li di l\u0027: -Mwen gen yon bagay mwen ta renmen mande ou! Batcheba di l\u0027: -Kisa l\u0027 ye?"
        },
        {
          "text": "Adonija reponn: -Ou konnen se mwen menm ki pou te wa apre papa m\u0027. L\u00E8fini, se sa tout p\u00E8p Izray\u00E8l la t\u0027ap tann. Men, sa pase yon l\u00F2t jan. Se fr\u00E8 m\u0027 lan ki wa koulye a paske se Sey\u00E8 a ki vle l\u0027 konsa."
        },
        {
          "text": "Bon, yon s\u00E8l fav\u00E8 m\u0027ap mande ou. Pa refize m\u0027 li."
        },
        {
          "text": "Batcheba di l\u0027: -Pale non! Adonija reponn: -Tanpri, al mande wa Salomon pou l\u0027 ban mwen Abichag, tifi lavil Chounam lan, pou madanm mwen. Mwen konnen li p\u0027ap refize ou sa."
        },
        {
          "text": "Batcheba reponn: -Bon, dak\u00F2! m\u0027a pale ak wa a pou ou!"
        },
        {
          "text": "Se konsa Batcheba al pale ak wa Salomon pou Adonija. Wa a leve kanpe pou l\u0027 resevwa manman l\u0027. Li bese byen ba devan l\u0027 pou di l\u0027 bonjou. Apre sa, l\u0027 al chita sou fot\u00E8y li, epi li bay l\u00F2d pou yo pote yon l\u00F2t fot\u00E8y pou manman l\u0027 chita b\u00F2 dwat li."
        },
        {
          "text": "Batcheba di konsa: -Mwen ta renmen mande yon ti fav\u00E8. Tanpri, pa refize m\u0027 sa. W\u0027a reponn: -Manman, mande m\u0027 sa ou vle. Mwen p\u0027ap refize ou li."
        },
        {
          "text": "Batcheba di l\u0027: -Kite Adonija, fr\u00E8 ou la, pran Abichag, tifi lavil Chounam lan, pou madanm li."
        },
        {
          "text": "Wa a reponn manman li, li di li: -Poukisa w\u0027ap mande m\u0027 pou m\u0027 bay Adonija Abichag, tifi lavil Chounam lan? Ou ta m\u00E8t tou mande m\u0027 pou m\u0027 ba li plas wa a tou, se gran fr\u00E8 m\u0027 li ye. L\u00E8fini, li gen Abyata, pr\u00E8t la, ak Joab, pitit Sewouja a, av\u00E8 l\u0027."
        },
        {
          "text": "Apre sa Salomon f\u00E8 s\u00E8man sa a devan Sey\u00E8 a: -Se pou Bondye ban m\u0027 pi gwo pinisyon ki genyen si mwen pa f\u00E8 Adonija peye pou sa l\u0027 mande m\u0027 la a!"
        },
        {
          "text": "Sey\u00E8 a vivan. Se li menm ki mete m\u0027 chita sou fot\u00E8y David, papa m\u0027 lan. Li kenbe pwom\u00E8s li, li mete m\u0027 ch\u00E8f. L\u00E8fini, li di se pitit mwen ki pou ch\u00E8f apre m\u0027. Mwen f\u00E8 s\u00E8man nan non Sey\u00E8 a, se pou Adonija mouri j\u00F2di a menm."
        },
        {
          "text": "Se konsa Salomon bay Benaja, pitit gason Jeojada a, l\u00F2d pou l\u0027 al touye Adonija. Benaja ale, li touye Adonija."
        },
        {
          "text": "Apre sa, wa a pale ak Abyata, pr\u00E8t la, li di l\u0027 konsa. -Ale f\u00E8 wout ou Anat\u00F2t, lakay ou. Ou merite lanm\u00F2 tou. Men, j\u00F2di a mwen p\u0027ap f\u00E8 yo touye ou, paske se ou ki te pote Bwat Kontra Sey\u00E8 a devan David, papa m\u0027. L\u00E8fini, ou te soufri ansanm av\u00E8 l\u0027."
        },
        {
          "text": "Salomon revoke Abyata, li enpoze l\u0027 s\u00E8vi tankou pr\u00E8t Sey\u00E8 a. Se konsa, sa Sey\u00E8 a te di lavil Silo sou Eli, pr\u00E8t la, ak sou pitit li yo, rive vre."
        },
        {
          "text": "L\u00E8 Joab vin konnen sa ki te rive, li kouri al kache nan Tant Randevou a. Li kenbe k\u00F2n lot\u00E8l la pou yo pa touye l\u0027. Joab te pran pozisyon pou Adonija, men li pa t\u0027 janm pran pozisyon pou Absalon."
        },
        {
          "text": "Y\u0027 al di Salomon men Joab kouri al kache nan Tant Randevou a, li kanpe b\u00F2 lot\u00E8l la. Salomon voye Benaja, pitit Jeojada a, pou touye Joab."
        },
        {
          "text": "Benaja ale nan Tant Randevou a, li di Joab konsa: -Wa a bay l\u00F2d pou ou soti la a. Joab reponn: -Non. Se isit la m\u0027ap mouri. Benaja tounen al jwenn wa a, li rap\u00F2te l\u0027 repons Joab te ba li a."
        },
        {
          "text": "Wa a reponn: -F\u00E8 jan li di ou la. Touye l\u0027, l\u00E8fini, antere l\u0027. Konsa ni mwen, ni py\u00E8s l\u00F2t moun nan fanmi papa m\u0027 p\u0027ap reskonsab pou sa Joab te f\u00E8 l\u00E8 li te touye de inonsan yo."
        },
        {
          "text": "Sey\u00E8 a pral pini Joab pou krim sa yo li te f\u00E8 san David, papa m\u0027, pa t\u0027 konnen. Joab te touye de moun inonsan ki te pi bon pase l\u0027: Abn\u00E8, pitit pitit gason N\u00E8 a, k\u00F2mandan lame peyi Izray\u00E8l la ak Amasa, pitit gason Jet\u00E8 a, k\u00F2mandan lame peyi Jida a."
        },
        {
          "text": "Wi, chatiman krim sa yo va tonbe sou Joab ak sou pitit li yo pou tout tan. Men, Sey\u00E8 a ap toujou bay David ak pitit li yo, fanmi li ak tout wa ki va vin apre l\u0027 yo k\u00E8 poze."
        },
        {
          "text": "Se konsa, Benaja tounen nan Tant Randevou a, li touye Joab. Yo antere Joab lakay li nan dez\u00E8 a."
        },
        {
          "text": "Apre sa, wa a mete Benaja k\u00F2mandan lame a nan plas Joab, li mete Zad\u00F2k, pr\u00E8t la, nan plas Abyata."
        },
        {
          "text": "Apre sa, wa a voye chache Chimeyi, li di l\u0027 konsa: -Bati yon kay pou ou isit nan lavil Jerizal\u00E8m. Se la mwen vle ou rete. Piga ou janm kite lavil la."
        },
        {
          "text": "Mwen tou pale ou, jou ou soti kite lavil la, jou ou janbe l\u00F2t b\u00F2 ravin Sedwon an, w\u0027ap mouri wi. Mwen ki di ou sa. Se ou menm ki va reskonsab nenp\u00F2t sa ki va rive ou."
        },
        {
          "text": "Chimeyi reponn: -Dak\u00F2, monwa. m\u0027a f\u00E8 sa ou di a. Se konsa Chimeyi rete lontan lavil Jerizal\u00E8m."
        },
        {
          "text": "Twazan apre sa, de nan esklav Chimeyi yo sove, y\u0027 al lakay Akich, pitit gason Maka a, ki te wa lavil Gat. Yo vin di Chimeyi esklav li yo te lavil Gat."
        },
        {
          "text": "Chimeyi leve, li sele bourik li, l\u0027 al chache esklav li yo lakay Akich lavil Gat. Apre sa, li tounen lakay li ansanm ak esklav li yo."
        },
        {
          "text": "Yo f\u00E8 Salomon konnen Chimeyi te soti lavil Jerizal\u00E8m ale lavil Gat epi li tounen."
        },
        {
          "text": "Wa a voye chache Chimeyi, li di l\u0027 konsa: -Mwen te kw\u00E8 m\u0027 te f\u00E8 ou pwom\u00E8t devan Sey\u00E8 a pou ou pa janm kite lavil Jerizal\u00E8m? Mwen te tou pale ou. Jou w\u0027a soti lavil Jerizal\u00E8m pou ale nenp\u00F2t ki kote, w\u0027ap mouri. Eske ou pa t\u0027 reponn mwen ou te dak\u00F2 av\u00E8 m\u0027, ou t\u0027ap f\u00E8 tou sa mwen mande ou la?"
        },
        {
          "text": "Poukisa at\u00F2 ou pa kenbe pwom\u00E8s ou te f\u00E8 devan Sey\u00E8 a? Poukisa ou dezobeyi m\u0027?"
        },
        {
          "text": "Ou konnen byen pw\u00F2p tou sa ou te f\u00E8 David, papa m\u0027. Sey\u00E8 a pral pini ou pou sa."
        },
        {
          "text": "Men, l\u0027ap beni m\u0027, mwen menm Salomon. L\u0027ap f\u00E8 gouv\u00E8nman fanmi David la chita pou tout tan."
        },
        {
          "text": "Apre sa, wa a pase Benaja, pitit Jeyoada a, l\u00F2d. Benaja soti, l\u0027 al touye Chimeyi. Se konsa Chimeyi mouri. Depi l\u00E8 sa a, Salomon te gen tout pouvwa a nan men l\u0027."
        }
      ]
    },
    {
      "VERS": [
        {
          "text": "Salomon antre nan fanmi farawon an, wa peyi Lejip. Li marye ak pitit fi farawon an. Li mennen l\u0027 rete nan lavil David la jouk li fin bati pal\u00E8 li a, Tanp Bondye a ak gwo miray ranpa ki f\u00E8 wonn lavil Jerizal\u00E8m yo."
        },
        {
          "text": "Yo pa t\u0027 ank\u00F2 bati yon kay pou Sey\u00E8 a. Se sa ki f\u00E8 p\u00E8p la t\u0027ap touye b\u00E8t yo te ofri pou l\u00F2t bondye div\u00E8s kote sou m\u00F2n yo toujou."
        },
        {
          "text": "Salomon li menm te renmen Sey\u00E8 a, li te mache dapre l\u00F2d David, papa l\u0027, te ba li. Men li menm tou, li te touye b\u00E8t pou l\u00F2t bondye, li te ofri yo lansan sou div\u00E8s lot\u00E8l sou m\u00F2n yo."
        },
        {
          "text": "Salomon te konn al lavil Gabawon pou touye b\u00E8t pou Bondye, paske se la ki te gen pi gwo lot\u00E8l la. Li te deja ofri mil b\u00E8t pou yo te boule n\u00E8t sou lot\u00E8l la."
        },
        {
          "text": "Yon jou lannwit, Sey\u00E8 a par\u00E8t devan Salomon nan d\u00F2mi lavil Gabawon, li di l\u0027 konsa: -Kisa ou ta vle m\u0027 ba ou?"
        },
        {
          "text": "Salomon reponn: -Ou te toujou f\u00E8 w\u00E8 jan ou te renmen papa m\u0027, David, s\u00E8vit\u00E8 ou la, anpil. Li menm, li te mache dwat devan ou, li pa t\u0027 janm vire do ba ou, li te s\u00E8vi ou ak tout k\u00E8 li. Ou pa t\u0027 janm sispann f\u00E8 l\u0027 w\u00E8 jan ou te renmen li. Ou ba li yon pitit gason k\u0027ap gouv\u00E8nen nan plas li j\u00F2di a."
        },
        {
          "text": "Sey\u00E8, Bondye mwen, koulye a atout mwen jenn toujou, atout mwen pank\u00F2 gen esperyans pou m\u0027 gouv\u00E8nen, ou pran m\u0027, ou mete m\u0027 wa a nan plas David, defen papa m\u0027."
        },
        {
          "text": "Men mwen alat\u00E8t p\u00E8p ou chwazi pou rele ou pa ou la, yon p\u00E8p ki sit\u00E8lman anpil nou pa ka konte konbe moun ki ladan l\u0027."
        },
        {
          "text": "Tanpri, ban mwen lespri veyatif pou m\u0027 ka gouv\u00E8nen p\u00E8p ou a san patipri, pou m\u0027 konn sa ki byen ak sa ki mal. Si se pa sa, ki jan m\u0027a f\u00E8 pou m\u0027 gouv\u00E8nen p\u00E8p ou a ak tout moun sa yo ki ladan l\u0027?"
        },
        {
          "text": "Sey\u00E8 a te kontan w\u00E8 se sa Salomon te mande l\u0027."
        },
        {
          "text": "Li di l\u0027 konsa: -Monch\u00E8, ou pa mande m\u0027 pou ou viv lontan, ou pa mande m\u0027 rich\u00E8s, ni ou pa mande m\u0027 lanm\u00F2 pou l\u00E8nmi ou yo, men ou mande m\u0027 yon lespri veyatif pou ou ka gouv\u00E8nen san patipri."
        },
        {
          "text": "M\u0027ap ba ou sa ou mande a, m\u0027ap ba ou plis konesans ak plis bon konprann pase tout moun, pase ni sa ki te la anvan ou yo, ni sa k\u0027ap vin apre ou."
        },
        {
          "text": "L\u00E8fini, m\u0027ap ba ou sa ou pa t\u0027 mande tou. M\u0027ap ba ou anpil rich\u00E8s ak anpil pouvwa. Konsa, p\u0027ap gen ankenn l\u00F2t wa tankou ou pandan tout r\u00E8s tan ou gen pou viv la."
        },
        {
          "text": "Si ou f\u00E8 volonte m\u0027, si ou mache dapre l\u00F2d ak k\u00F2mandman m\u0027 yo, tankou David, papa ou, te f\u00E8 l\u0027 la, m\u0027ap f\u00E8 ou viv lontan."
        },
        {
          "text": "L\u00E8 Salomon leve, li vin konprann Bondye te pale av\u00E8 l\u0027 nan r\u00E8v. Li tounen lavil Jerizal\u00E8m, l\u0027 ale devan Bwat Kontra Sey\u00E8 a, li ofri b\u00E8t pou yo boule n\u00E8t, b\u00E8t pou yo touye pou di Sey\u00E8 a m\u00E8si. Apre sa, li bay yon gwo f\u00E8t pou tout moun k\u0027ap travay nan gouv\u00E8nman l\u0027 lan."
        },
        {
          "text": "Yon jou, de fanm, de jenn\u00E8s, vin prezante devan wa Salomon."
        },
        {
          "text": "Yonn ladan yo pran lapaw\u00F2l, li di: -Monwa, madanm sa a av\u00E8 m\u0027 nou rete nan menm kay. Mwen f\u00E8 yon pitit gason nan kay la devan li."
        },
        {
          "text": "De jou apre pitit mwen an f\u00E8t, li menm tou li akouche, li f\u00E8 yon pitit gason tou. Nou de ase ki te nan kay, pa t\u0027 gen l\u00F2t moun la ank\u00F2."
        },
        {
          "text": "Pandan lannwit, antan l\u0027ap d\u00F2mi li woule sou pitit pa l\u0027 la, li toufe l\u0027."
        },
        {
          "text": "Li leve nan mitan lannwit lan, antan m\u0027ap d\u00F2mi, li pran ti pitit mwen an ki te b\u00F2 kote m\u0027, li mete l\u0027 nan kabann pa l\u0027. Li pran ti pitit pa l\u0027 la, li mete l\u0027 tou mouri a nan kabann pa m\u0027."
        },
        {
          "text": "Nan maten l\u00E8 m\u0027 leve pou m\u0027 bay ti pitit mwen an tete, mwen jwenn li mouri. Men, l\u00E8 m\u0027 gade byen gade, mwen w\u00E8 se pa t\u0027 pitit mwen an sa."
        },
        {
          "text": "Men l\u00F2t fanm lan di: -Non, se pa vre. Se pitit pa m\u0027 lan ki vivan. Se pa ou la ki mouri. L\u00E8 sa a, premye fanm lan reponn: -Non se pa vre. Se pitit pa m\u0027 lan ki vivan. Se pa ou la ki mouri. Se konsa yo t\u0027ap f\u00E8 kont devan wa a."
        },
        {
          "text": "L\u00E8 sa a, wa a pran lapaw\u00F2l, li di: -Sa a di se pitit li a ki vivan, ti pitit mouri a se pou l\u00F2t la. L\u00F2t la menm di non, se pitit pa li a ki vivan, ti pitit mouri a se pou sa a."
        },
        {
          "text": "Wa a voye chache yon nepe. L\u00E8 yo pote nepe a li di konsa:"
        },
        {
          "text": "-Koupe ti pitit vivan an mwatye mwatye, bay chak fanm yon moso."
        },
        {
          "text": "Men manman ti pitit vivan an santi zantray li ap rache pou pitit li a. Li di wa a: -Tanpri, monwa, pa touye ti pitit la. Pito ou bay madanm sa a li. Men l\u00F2t madanm lan menm di: -Ou m\u00E8t koupe l\u0027! Li p\u0027ap ni pou ou, ni pou mwen."
        },
        {
          "text": "L\u00E8 sa a Salomon di: -Pa touye pitit la. Renm\u00E8t li bay premye fanm lan. Se li menm ki manman ti pitit ki vivan an."
        },
        {
          "text": "L\u00E8 p\u00E8p Izray\u00E8l la tande jan Salomon te regle kont lan, yo vin gen anpil resp\u00E8 pou li, paske yo te w\u00E8 se Bondye menm ki te ba li bon konprann sa a pou regle tout bagay san patipri."
        }
      ]
    },
    {
      "VERS": [
        {
          "text": "Salomon te wa sou tout p\u00E8p Izray\u00E8l la n\u00E8t."
        },
        {
          "text": "Men non ch\u00E8f ki te nan gouv\u00E8nman li an: Azarya, pitit Zad\u00F2k, te pr\u00E8t la."
        },
        {
          "text": "Elikor\u00E8f ak Akija, pitit gason Chicha yo, te sekret\u00E8 pal\u00E8 a. Jozafa, pitit Ayiloud, te reskonsab achiv wa a."
        },
        {
          "text": "Benaja, pitit gason Jeojada, te k\u00F2mandan tout lame a. Zad\u00F2k ak Abyata te pr\u00E8t."
        },
        {
          "text": "Azarya, pitit gason Natan, te ch\u00E8f tout gouv\u00E8n\u00E8 yo. Zaboud, pitit gason Natan, pr\u00E8t la, te konseye p\u00E8son\u00E8l wa a."
        },
        {
          "text": "Ayicha te ch\u00E8f kanbiz pal\u00E8 a. Adoniram, pitit gason Abda, te reskonsab travay k\u00F2ve yo."
        },
        {
          "text": "Salomon te chwazi douz gouv\u00E8n\u00E8 pou tout peyi a. Travay yo se te ranmase manje nan z\u00F2n sou reskonsablite yo pou wa a ak tout moun lakay li yo, yo chak pandan yon mwa nan lanne a."
        },
        {
          "text": "Men non douz gouv\u00E8n\u00E8 yo ak z\u00F2n sou reskonsablite yo chak: Bennour, pou z\u00F2n m\u00F2n Efrayim yo,"
        },
        {
          "text": "Benndeke, pou z\u00F2n lavil Makaz, lavil Chalbim, lavil B\u00E8t-Chem\u00E8ch, lavil Elon ak lavil B\u00E8t anan."
        },
        {
          "text": "Bennes\u00E8d, pou z\u00F2n lavil Awoub\u00F2t, lavil Soko ak tout peyi Ef\u00E8 a."
        },
        {
          "text": "Bennabinadab, ki te marye ak Tafat, pitit fi Salomon an, pou tout z\u00F2n D\u00F2 a."
        },
        {
          "text": "Bana, pitit gason Akiloud, pou z\u00F2n lavil Tanak, lavil Megido, pou tout z\u00F2n b\u00F2 lavil B\u00E8t-Chean toupre lavil Zaretan, sou b\u00F2 sid lavil Jizrey\u00E8l la rive lavil Ab\u00E8l Meola ak lavil Jokmeyam."
        },
        {
          "text": "Benngeb\u00E8, pou lavil Ram\u00F2t nan peyi Galarad, ak tout ti bouk nan peyi Galarad la ki pou branch fanmi Jayi, pitit Manase, ak tout z\u00F2n Ag\u00F2b nan peyi Bazan. Antou swasant gwo lavil f\u00E8men d\u00E8y\u00E8 gwo miray ranpa ak gwo p\u00F2tay bare ak poto kwiv."
        },
        {
          "text": "Akinadad, pitit gason Ido, pou z\u00F2n Manayim."
        },
        {
          "text": "Akimaz, ki te marye ak Basmat, yonn nan pitit Salomon yo, pou z\u00F2n Neftali a."
        },
        {
          "text": "Bana, pitit gason Ouchayi, pou z\u00F2n As\u00E8 a ak lavil Beal\u00F2t."
        },
        {
          "text": "Jozafa, pitit gason Pawouk, pou z\u00F2n Isaka a."
        },
        {
          "text": "Chimeyi, pitit gason Ela, pou z\u00F2n Benjamen an."
        },
        {
          "text": "Geb\u00E8, pitit gason Ouri, pou z\u00F2n Galarad, ansyen peyi Siyon, wa moun Amon yo ak Og, wa peyi Bazan an. Te gen yon gouv\u00E8n\u00E8 jeneral tou pou tout peyi a."
        },
        {
          "text": "P\u00E8p Izray\u00E8l la ak p\u00E8p Jida a te anpil, yo te tankou grenn sab b\u00F2 lanm\u00E8. Yo t\u0027ap manje, yo t\u0027ap bw\u00E8, k\u00E8 yo te kontan."
        },
        {
          "text": "Salomon te rive gouv\u00E8nen tout nasyon nan z\u00F2n ki pran depi larivy\u00E8 Lefrat rive nan peyi Filisti a ak fwonty\u00E8 Lejip la. Yo tout te peye Salomon taks, yo tout te soum\u00E8t devan li pandan tout r\u00E8y li jouk li mouri."
        },
        {
          "text": "Men pwovizyon Salomon te bezwen chak jou: sansenkant (150) barik k\u00E8 ble, twasan (300) barik farin frans,"
        },
        {
          "text": "dis b\u00E8f angrese nan pak, ven b\u00E8f angrese nan savann, san mouton, san konte b\u00E8t mawon, mal ak fenm\u00E8l, ak b\u00E8t volay byen gra."
        },
        {
          "text": "Salomon te rive ch\u00E8f sou tout peyi ki sou b\u00F2 sol\u00E8y kouche larivy\u00E8 Lefrat la depi lavil Tifsak b\u00F2 larivy\u00E8 Lefrat la jouk lavil Gaza nan direksyon lw\u00E8s. Tout ti wa ki t\u0027ap gouv\u00E8nen sou b\u00F2 sol\u00E8y kouche larivy\u00E8 Lefrat la te soum\u00E8t devan li. Salomon menm pa t\u0027 ni nan goumen ni nan kont ak ankenn peyi nan vwazinaj li."
        },
        {
          "text": "Pandan tout r\u00E8y Salomon jouk li mouri, moun peyi Izray\u00E8l yo ak moun peyi Jida yo t\u0027ap viv ak k\u00E8 poze, san danje ni mal\u00E8, chak fanmi nan lakou yo ak ti jaden rezen yo anba pye fig frans yo."
        },
        {
          "text": "Salomon te gen katmil (4.000) pak pou chwal cha lag\u00E8 yo, ak douzmil (12.000) chwal pou s\u00F2lda."
        },
        {
          "text": "Douz gouv\u00E8n\u00E8 yo te gen pou ranmase pwovizyon wa Salomon te bezwen pou li menm ak pou moun k\u0027ap manje nan pal\u00E8 a, yo chak pandan yon mwa nan lanne a. Yo pa janm kite anyen manke."
        },
        {
          "text": "Gouv\u00E8n\u00E8 yo te gen pou bay l\u00F2j ak z\u00E8b tout kote yo bezwen pou chwal cha lag\u00E8 yo ak l\u00F2t b\u00E8t chay."
        },
        {
          "text": "Bondye te bay Salomon anpil lespri, anpil bon konprann ak yon konesans nou pa ka mezire."
        },
        {
          "text": "Salomon te gen plis bon konprann pase tout moun ki gen bon konprann nan peyi b\u00F2 sol\u00E8y leve yo, osinon pase tout moun ki gen bon konprann nan peyi Lejip."
        },
        {
          "text": "Li te gen plis bon konprann pase tout moun, pase Etan, moun lavil Ezrak, pase Eman, Kalk\u00F2l ak Dada, pitit gason Mak\u00F2l yo. Nan tout peyi ki toupre peyi Izray\u00E8l la yo t\u0027ap nonmen non Salomon."
        },
        {
          "text": "Li te ekri twamil (3.000) pwov\u00E8b ak mil senk (1.005) chante pou pi piti."
        },
        {
          "text": "Li f\u00E8 b\u00E8l pawoli sou pyebwa ak tout kalite plant, depi pye s\u00E8d peyi Liban yo jouk lyann iz\u00F2p ki pouse sou miray. Li pale tou sou b\u00E8t kat pat, sou zwazo, sou b\u00E8t ki trennen sou vant ak sou pwason."
        },
        {
          "text": "Moun te soti toupatou pou vin tande Salomon ap pale. Ata wa tout l\u00F2t peyi lat\u00E8 yo te pran nouv\u00E8l jan li te gen anpil bon konprann. Yo menm tou yo te voye moun vin tande l\u0027."
        }
      ]
    },
    {
      "VERS": [
        {
          "text": "Iram, wa peyi Tir, te toujou yon bon zanmi wa David. L\u00E8 li vin konnen se Salomon ki te vin moute wa nan plas David, papa l\u0027, li voye k\u00E8k ch\u00E8f b\u00F2 kote l\u0027."
        },
        {
          "text": "Salomon ba yo mesaj sa a pou yo pote bay Iram:"
        },
        {
          "text": "-Ou konnen ak lag\u00E8 David, papa m\u0027, te genyen ak peyi ki toupre l\u0027 yo, li pa t\u0027 kapab bati yon kay kote pou yo adore Sey\u00E8 a, Bondye li a, toutotan Sey\u00E8 a pa t\u0027 f\u00E8 l\u0027 kraze l\u00E8nmi l\u0027 yo anba pye l\u0027."
        },
        {
          "text": "Men koulye a, Sey\u00E8 a, Bondye mwen an, ban m\u0027 lap\u00E8 sou tout fwonty\u00E8 yo. Mwen pa gen moun pou chache m\u0027 kont, ni moun pou f\u00E8 m\u0027 move kou."
        },
        {
          "text": "Sey\u00E8 a te f\u00E8 David, papa m\u0027, pwom\u00E8s sa a: Se pitit gason ou m\u0027ap mete wa nan plas ou a k\u0027ap bati yon kay pou mwen. Enben, koulye a, mwen f\u00E8 lide bati yon kay pou Sey\u00E8 a, Bondye mwen an."
        },
        {
          "text": "Ou menm, ou pral bay l\u00F2d pou yo koupe k\u00E8k pye s\u00E8d pou mwen nan peyi Liban. Moun pa m\u0027 yo va travay ansanm ak moun pa ou yo. m\u0027a peye mesye ou yo jan wa vle l\u0027 la. Ou konnen pa gen moun nan peyi m\u0027 ki ka koupe bwa tankou moun Sidon yo."
        },
        {
          "text": "L\u00E8 Iram resevwa mesaj Salomon an, sa te f\u00E8 l\u0027 plezi anpil. Li di: -Lwanj j\u00F2di a pou Sey\u00E8 a ki bay David yon pitit gason ak bon konprann konsa pou gouv\u00E8nen sou gwo p\u00E8p sa a!"
        },
        {
          "text": "Apre sa, Iram voye di Salomon: -Mwen resevwa mesaj ou a. M\u0027ap f\u00E8 tou sa ou mande m\u0027 f\u00E8 pou bwa s\u00E8d ak bwa pichpen yo."
        },
        {
          "text": "Moun pa m\u0027 yo va pote madriye yo desann soti peyi Liban jouk b\u00F2 lanm\u00E8. L\u00E8 y\u0027a rive la, m\u0027a f\u00E8 yo mare madriye yo f\u00E8 rado, y\u0027a pouse yo sou lanm\u00E8 a rive jouk kote w\u0027a chwazi sou k\u00F2t la. Rive la, moun pa m\u0027 yo va demare madriye yo. L\u00E8 sa a, w\u0027a f\u00E8 moun pa ou yo f\u00E8 r\u00E8s travay la. Ou menm, w\u0027a ban m\u0027 pwovizyon pou moun pa m\u0027 yo."
        },
        {
          "text": "Se konsa Iram bay Salomon tout madriye s\u00E8d ak madriye pichpen li te bezwen."
        },
        {
          "text": "Salomon menm, b\u00F2 pa l\u0027, bay Iram sanmil (100.000) barik ble ak sandimil (110.000) galon lwil oliv chak lanne pou l\u0027 bay moun li yo manje."
        },
        {
          "text": "Sey\u00E8 a kenbe pwom\u00E8s li. Li bay Salomon anpil bon konprann. Te gen bon antann ant Iram ak Salomon. Yo siyen yon kontra yonn ak l\u00F2t."
        },
        {
          "text": "wa Salomon f\u00E8 ranmase trantmil (30.000) moun nan tout peyi Izray\u00E8l la pou f\u00E8 k\u00F2ve."
        },
        {
          "text": "Li te mete Adoniram reskonsab k\u00F2ve a. Li separe mesye yo f\u00E8 twa gwoup, ak dimil (10.000) moun nan chak. Chak gwoup pase yon mwa nan peyi Liban, de mwa lakay yo. Chak fwa yon gwoup tounen, yon l\u00F2t al pran plas li."
        },
        {
          "text": "Salomon te gen katrevenmil (80.000) moun ap taye w\u00F2ch nan min w\u00F2ch, ak swasanndimil (70.000) moun pou pote yo lavil Jerizal\u00E8m,"
        },
        {
          "text": "san konte twamil twasan (3.300) f\u00F2mann gouv\u00E8n\u00E8 yo te nonmen alat\u00E8t mesye sa yo pou kontwole travay yo."
        },
        {
          "text": "Wa Salomon te bay l\u00F2d pou yo taye k\u00E8k gwo bl\u00F2k nan b\u00E8l w\u00F2ch pou s\u00E8vi fondasyon kay la."
        },
        {
          "text": "Se konsa b\u00F2s mason Salomon yo ak b\u00F2s mason Iram yo ansanm ak mesye lavil Gebal yo te pare bl\u00F2k w\u00F2ch ak bwa pou bati Tanp lan."
        }
      ]
    },
    {
      "VERS": [
        {
          "text": "L\u00E8 sa a te gen katsankatreven (480) lanne depi p\u00E8p Izray\u00E8l la te soti kite peyi Lejip, Salomon te gen katran depi li t\u0027ap gouv\u00E8nen p\u00E8p Izray\u00E8l la. Nan mwa Ziv la, ki dezy\u00E8m mwa nan kalandriye jwif yo, Salomon mete men nan bati kay Sey\u00E8 a."
        },
        {
          "text": "Kay wa Salomon bati pou Sey\u00E8 a te gen katrevendis pye long\u00E8, trant pye laj\u00E8 ak karantsenk pye wot\u00E8."
        },
        {
          "text": "Premye py\u00E8s devan an te gen kenz pye long\u00E8, trant pye laj\u00E8. Li te menm laj\u00E8 ak kay la."
        },
        {
          "text": "Miray tanp lan te gen fenn\u00E8t ak griyaj bare yo."
        },
        {
          "text": "Kole kole ak miray yo, sou de sou kote yo ak sou d\u00E8y\u00E8 Tanp lan ak py\u00E8s d\u00E8y\u00E8 a, li f\u00E8 bati twa ran py\u00E8s, yonn sou l\u00F2t. Chak etaj te gen s\u00E8t pye edmi wot\u00E8."
        },
        {
          "text": "Chak py\u00E8s nan d\u00E8nye etaj anba a te gen s\u00E8t pye edmi laj\u00E8. Py\u00E8s nan etaj mitan an te gen n\u00E8f pye laj\u00E8 ak py\u00E8s nan etaj anwo n\u00E8t la te gen dis pye edmi. Miray tanp lan menm te pi laj anba pase anwo. Konsa, gwo trav\u00E8s plafon yo te chita sou miray yo san yo pa t\u0027 bezwen fouye twou ladan yo."
        },
        {
          "text": "W\u00F2ch yo te s\u00E8vi pou bati Tanp lan te pare depi nan min w\u00F2ch kote yo te jwenn yo a. Konsa, pandan yo t\u0027ap bati Tanp lan pa t\u0027 gen ankenn bri mato, bri sizo, ni bri ankenn zouti f\u00E8."
        },
        {
          "text": "P\u00F2t pou antre nan premye chanm anba yo te bay sou b\u00F2 sid Tanp lan. Te gen eskalye pou moute nan premye ak nan dezy\u00E8m etaj yo."
        },
        {
          "text": "L\u00E8 Salomon fin bati Tanp lan, li mete yon plafon f\u00E8t ak trav\u00E8s ak planch s\u00E8d."
        },
        {
          "text": "Li bati py\u00E8s chanm yo tout areb\u00F2 tanp lan. Chak etaj te gen s\u00E8t pye edmi wot\u00E8. Yo te kole kole ak miray kay la. Yo te mare sou miray la ak trav\u00E8s s\u00E8d."
        },
        {
          "text": "Sey\u00E8 a pale ak Salomon, li di l\u0027 konsa:"
        },
        {
          "text": "-L\u00E8 w\u0027a fin bati tanp lan, si ou mache dapre l\u00F2d mwen, si ou f\u00E8 sa m\u0027 di ou f\u00E8, si ou kenbe tout k\u00F2mandman mwen yo, m\u0027a f\u00E8 pou ou tou sa mwen te pwom\u00E8t David, papa ou."
        },
        {
          "text": "M\u0027ap rete nan mitan peyi Izray\u00E8l la, mwen p\u0027ap janm lage yo."
        },
        {
          "text": "Se konsa Salomon fin bati Tanp lan."
        },
        {
          "text": "Tout miray yo te plake sou anndan ak planch s\u00E8d depi planche a rive nan plafon an. Planche a te f\u00E8t ak bwa pichpen."
        },
        {
          "text": "Li bati sou d\u00E8y\u00E8 tanp lan yon gwo py\u00E8s li rele Py\u00E8s ki apa n\u00E8t pou Sey\u00E8 a. Py\u00E8s la te gen trant pye long\u00E8. Panno py\u00E8s la f\u00E8t ak planch s\u00E8d ki soti depi at\u00E8 rive nan plafon an."
        },
        {
          "text": "Pati tanp lan ki te devan py\u00E8s ki apa n\u00E8t pou Sey\u00E8 a te gen swasant pye long\u00E8."
        },
        {
          "text": "Sou anndan, tout miray tanp lan te kouvri ak planch s\u00E8d, ou pa t\u0027 ka w\u00E8 yon w\u00F2ch. Planch s\u00E8d yo te travay ak desen fl\u00E8 ak ti kalbas sou tout k\u00F2 yo."
        },
        {
          "text": "Anndan Tanp lan, sou d\u00E8y\u00E8, li bati yon py\u00E8s apa pou Sey\u00E8 a. Se la yo te mete Bwat Kontra Sey\u00E8 a."
        },
        {
          "text": "Py\u00E8s la te gen trant pye long\u00E8, trant pye laj\u00E8 ak trant pye wot\u00E8. Li te kouvri n\u00E8t ak l\u00F2. Sou devan py\u00E8s la yo bati yon lot\u00E8l ak bwa s\u00E8d, l\u00E8fini yo te kouvri li n\u00E8t ak l\u00F2."
        },
        {
          "text": "Tout miray anndan tanp lan te kouvri ak l\u00F2. Py\u00E8s apa n\u00E8t pou Sey\u00E8 a te kouvri ak l\u00F2 tou. Yo f\u00E8 chenn l\u00F2 pou f\u00E8men p\u00F2t py\u00E8s ki apa pou Sey\u00E8 a."
        },
        {
          "text": "Konsa, tout anndan Tanp lan n\u00E8t ansanm ak lot\u00E8l ki te devan py\u00E8s ki apa pou Sey\u00E8 a te kouvri n\u00E8t ak l\u00F2."
        },
        {
          "text": "Apre sa, li f\u00E8 f\u00E8 de estati zanj cheriben yo an bwa oliv pou py\u00E8s ki apa n\u00E8t pou Sey\u00E8 a. Chak estati te gen kenz pye wot\u00E8."
        },
        {
          "text": "Chak z\u00E8l te mezire s\u00E8t pye edmi long\u00E8. Konsa, depi pwent yon z\u00E8l rive nan pwent l\u00F2t z\u00E8l la te gen kenz pye."
        },
        {
          "text": "Tou de estati yo te gen menm f\u00F2m, menm gwos\u00E8."
        },
        {
          "text": "Tou de te menm wot\u00E8, yo te gen kenz pye wot\u00E8."
        },
        {
          "text": "Salomon f\u00E8 mete de estati yo anndan py\u00E8s ki apa pou Sey\u00E8 a, k\u00F2tak\u00F2t, ak z\u00E8l yo louvri pou pwent z\u00E8l anndan yo touche yonn ak l\u00F2t nan mitan py\u00E8s la, de pwent z\u00E8l dey\u00F2 yo touche ak de miray sou kote yo."
        },
        {
          "text": "De estati ak z\u00E8l yo te kouvri n\u00E8t ak l\u00F2."
        },
        {
          "text": "Sou tout miray anndan tanp lan te gen p\u00F2tre zanj cheriben, p\u00F2tre pye palmis ak p\u00F2tre fl\u00E8 yo te travay nan bwa a."
        },
        {
          "text": "Menm planche a te kouvri ak l\u00F2 anndan kou dey\u00F2."
        },
        {
          "text": "Salomon f\u00E8 mete yon p\u00F2t de batan f\u00E8t ak bwa oliv pou f\u00E8men py\u00E8s apa pou Sey\u00E8 a. Lento p\u00F2t la ak de montan yo te pran yon senky\u00E8m nan ouv\u00E8ti p\u00F2t la."
        },
        {
          "text": "Batan p\u00F2t yo te dekore ak p\u00F2tre zanj cheriben, pye palmis ak fl\u00E8 yo te travay nan bwa a. Tout p\u00F2t la ansanm ak p\u00F2tre yo te kouvri n\u00E8t ak l\u00F2."
        },
        {
          "text": "P\u00F2t py\u00E8s mitan Tanp lan te gen yon ankadreman f\u00E8t ak bwa oliv ki te pran yon ka nan ouv\u00E8ti p\u00F2t la."
        },
        {
          "text": "P\u00F2t la menm te f\u00E8t an pichpen. Li te gen kat batan, de batan chak b\u00F2 ki ka f\u00E8men yonn sou l\u00F2t."
        },
        {
          "text": "Batan p\u00F2t yo te dekore ak p\u00F2tre zanj cheriben, pye palmis ak fl\u00E8 yo te travay sou bwa a. Tout p\u00F2t la ansanm ak p\u00F2tre yo te kouvri n\u00E8t ak l\u00F2."
        },
        {
          "text": "Li f\u00E8 bati yon lakou f\u00E8men devan Tanp lan. Miray lakou a te f\u00E8t ak yon ranje madriye s\u00E8d pou chak twa ranje w\u00F2ch yonn sou l\u00F2t."
        },
        {
          "text": "Se nan katriy\u00E8m lanne r\u00E8y Salomon, nan mwa Ziv la, yo te mete men nan fondasyon kay Sey\u00E8 a."
        },
        {
          "text": "Tanp lan te fin bati ak tout ti detay li yo, jan yo te f\u00E8 plan an, nan onzy\u00E8m lanne r\u00E8y Salomon nan wity\u00E8m mwa kalandriye jwif yo, ki rele Boul. Salomon te pran s\u00E8tan pou l\u0027 bati Tanp lan."
        }
      ]
    },
    {
      "VERS": [
        {
          "text": "Salomon te bati yon pal\u00E8 pou li menm tou. Li pran tr\u00E8zan pou l\u0027 fini l\u0027."
        },
        {
          "text": "Li bati yon kay yo rele Rakbwa peyi Liban an. Li te gen sansenkant (150) pye long\u00E8, swasannkenz pye laj\u00E8 ak karannsenk pye wot\u00E8. Li te gen kat ranje gwo poto bwa s\u00E8d. Chak ranje te gen kenz poto ak gwo trav\u00E8s s\u00E8d chita sou t\u00E8t poto yo."
        },
        {
          "text": "Plafon an te f\u00E8t an planch s\u00E8d. Li te kloure sou karannsenk trav\u00E8s ki te chita sou t\u00E8t poto yo."
        },
        {
          "text": "Nan de miray sou kote yo, te gen twa ranje fenn\u00E8t. Fenn\u00E8t yo te bay yonn sou l\u00F2t."
        },
        {
          "text": "P\u00F2t yo ak fenn\u00E8t yo te kare kare. Te gen twa ranje fenn\u00E8t sou chak b\u00F2, yonn an fas l\u00F2t."
        },
        {
          "text": "Li bati yon l\u00F2t gwo py\u00E8s yo rele Chanm Poto yo. Li te gen swasannkenz pye long\u00E8, karannsenk pye laj\u00E8. Te gen yon l\u00F2t ti py\u00E8s sou devan l\u0027 av\u00E8k gwo poto ak d\u00F2mant."
        },
        {
          "text": "Yo bati yon l\u00F2t kay yo rele Chanm Fot\u00E8y la ou ank\u00F2 Salon Jijman an. Se la Salomon te konn rann jijman. Miray yo te kouvri ak bwa s\u00E8d depi anba rive nan plafon an."
        },
        {
          "text": "Kay kote Salomon te rete a te nan yon l\u00F2t lakou d\u00E8y\u00E8 Salon Jijman an. Li te bati tankou l\u00F2t kay yo. Salomon bati yon l\u00F2t kay menm jan an tou pou madanm li, pitit fi wa peyi Lejip la."
        },
        {
          "text": "Tout kay sa yo te bati ak b\u00E8l w\u00F2ch taye, depi nan fondasyon yo jouk anba twati yo. W\u00F2ch yo te pare depi nan min w\u00F2ch la. Yo te taye sou mezi. Fasad anndan ak fasad dey\u00F2 w\u00F2ch yo te taye ak si."
        },
        {
          "text": "Fondasyon yo te f\u00E8t ak gwo w\u00F2ch yo te taye nan min w\u00F2ch la. Genyen ladan yo ki te gen douz pye long\u00E8."
        },
        {
          "text": "Anwo fondasyon an te gen menm kalite w\u00F2ch taye sou mezi ak madriye s\u00E8d."
        },
        {
          "text": "Gwo lakou pal\u00E8 a te f\u00E8men ak yon miray f\u00E8t ak twa ranje w\u00F2ch pou chak ranje madriye s\u00E8d, tankou lakou anndan ak lakou devan Tanp lan."
        },
        {
          "text": "Wa Salomon voye chache yon b\u00F2s ki te rele Iram tou. Se te yon moun lavil Tir."
        },
        {
          "text": "Papa Iram te moun lavil Tir tou. Se te yon b\u00F2s f\u00F2 nan travay kwiv. Manman li te moun nan branch fanmi Neftali a. Se te yon v\u00E8v. Iram te yon moun ki te gen anpil ladr\u00E8s, anpil konesans ak bon konprann pou f\u00E8 tout kalite bagay an kwiv. Se konsa li te vin kay wa a, li f\u00E8 tout travay li yo."
        },
        {
          "text": "Iram koule de gwo poto kwiv won yo. Yo chak te gen venns\u00E8t pye wot\u00E8. Wonn poto yo te mezire dizwit pye. Li mete yo kanpe devan Tanp lan."
        },
        {
          "text": "Apre sa, li f\u00E8 f\u00E8 bl\u00F2k kwiv tou pou ale sou t\u00E8t poto yo. Yo chak te mezire s\u00E8t pye edmi wot\u00E8."
        },
        {
          "text": "Li dekore wonn t\u00E8t poto yo ak desen ti chenn mak\u00F2nen yonn ak l\u00F2t. Te gen s\u00E8t desen konsa pou chak t\u00E8t poto."
        },
        {
          "text": "Li mete de ranje grenad an kwiv anwo ak anba desen ti chenn lan sou tout wonn chak t\u00E8t poto yo."
        },
        {
          "text": "T\u00E8t poto ki nan gwo lakou devan an te gen f\u00F2m yon fl\u00E8 choublak. Yo chak te gen sis pye wot\u00E8."
        },
        {
          "text": "Sou reb\u00F2 anwo chak t\u00E8t poto yo, te gen yon vant resoti ki te anwo desen ti chenn yo, ak desan p\u00F2tre grenad sou de ranje ki te f\u00E8 wonn chak poto yo."
        },
        {
          "text": "Iram mete poto yo kanpe devan p\u00F2t antre Tanp lan, yonn sou b\u00F2 dwat, yonn sou b\u00F2 g\u00F2ch. Li rele sa ki sou b\u00F2 dwat la Jaken, sa ki sou b\u00F2 g\u00F2ch la Boaz."
        },
        {
          "text": "Sou t\u00E8t chak poto te gen yon bl\u00F2k an f\u00F2m yon fl\u00E8. Se konsa Iram fini ak travay poto yo."
        },
        {
          "text": "Apre sa, Iram f\u00E8 yon gwo basen an kwiv tou won. Li te mezire kenz pye laj\u00E8 anndan anndan ak s\u00E8t pye edmi fond\u00E8. Wonn li te mezire karannsenk pye."
        },
        {
          "text": "Sou tout wonn basen lan, sou dey\u00F2, te gen de ranje ti kalbas an kwiv, ti kras anba reb\u00F2 a. Te gen dis kalbas pou chak pye edmi long\u00E8. Yo te f\u00E8 yon s\u00E8l k\u00F2 ak basen lan, yo te koule yo ansanm l\u00E8 yo t\u0027ap f\u00E8 basen lan."
        },
        {
          "text": "Basen lan te chita sou do douz towo b\u00E8f an kwiv. Fas towo yo tout bay sou dey\u00F2: fas twa bay sou sol\u00E8y leve, fas twa bay sou b\u00F2 n\u00F2, fas twa bay sou sol\u00E8y kouche, ak fas twa bay sou b\u00F2 sid. D\u00E8y\u00E8 yo te anba basen lan."
        },
        {
          "text": "Reb\u00F2 basen lan te gen twa pous epes\u00E8. Reb\u00F2 a te tankou reb\u00F2 yon tas, li f\u00E8 yon ti vire sou dey\u00F2 tankou yon fl\u00E8. Basen lan te ka kenbe dimil galon konsa."
        },
        {
          "text": "Iram te f\u00E8 tou dis kabwa an kwiv. Yo chak te gen sis pye long\u00E8, sis pye laj\u00E8 ak kat pye edmi wot\u00E8."
        },
        {
          "text": "Yo te f\u00E8t an ti panno kare kare ki te moute nan yon ankadreman."
        },
        {
          "text": "Sou chak ti panno yo, te gen p\u00F2tre lyon, p\u00F2tre towo ak p\u00F2tre zanj cheriben. Sou reb\u00F2 yo, anwo ak anba lyon yo ak towo yo, te gen yon ranje fl\u00E8 resoti."
        },
        {
          "text": "Chak kabwa te gen kat wou an kwiv ak lesye an kwiv tou. Nan kat kwen yo te gen yon zep\u00F2lman, antou kat pou kenbe basen lan anplas. Zep\u00F2lman yo te dekore ak yon ranje fl\u00E8 chak b\u00F2."
        },
        {
          "text": "Anwo chak kabwa te gen yon ankadreman tou won pou basen yo. Ankadreman an te gen dizwit pous laj\u00E8 anndan anndan. Li te gen desen sou tout k\u00F2 l\u0027. Pati anwo kabwa a te kare, li pa t\u0027 won."
        },
        {
          "text": "Wou yo te gen vennsenk pous wot\u00E8. Yo te anba panno yo. Lesye wou yo te f\u00E8 yon s\u00E8l py\u00E8s ak r\u00E8s kabwa a."
        },
        {
          "text": "Wou yo te tankou wou cha lag\u00E8. Pen yo, jant yo, reyon yo, lesye yo, tout te f\u00E8t an kwiv."
        },
        {
          "text": "Kat zep\u00F2lman ki te nan kwen anba chak kabwa yo te f\u00E8 yon s\u00E8l py\u00E8s ak chasi kabwa a."
        },
        {
          "text": "Pati plat anwo kabwa a te dekore ak yon wonn n\u00E8f pous wot\u00E8 ki te f\u00E8 reb\u00F2 ouv\u00E8ti a. Zep\u00F2lman ki te nan kwen anwo yo ak panno yo te f\u00E8 yon s\u00E8l py\u00E8s ak kabwa a."
        },
        {
          "text": "Yo te dekore panno yo ak zep\u00F2lman yo ak p\u00F2tre zanj cheriben, p\u00F2tre lyon ak p\u00F2tre pye palmis, tout kote yo te jwenn yon ti espas, ak fl\u00E8 sou tout wonn lan."
        },
        {
          "text": "Se konsa Iram te f\u00E8 dis kabwa yo. Yo tout te f\u00E8t menm jan, menm f\u00F2m, menm gwos\u00E8."
        },
        {
          "text": "Iram te f\u00E8 dis basen tou, yonn pou chak kabwa. Chak basen te mezire sis pye laj\u00E8. Yo chak te kenbe desan galon konsa."
        },
        {
          "text": "Li mete senk kabwa sou b\u00F2 sid Tanp lan, l\u00F2t senk yo sou b\u00F2 n\u00F2. Gwo basen kwiv la menm, li mete l\u0027 sou b\u00F2 dwat Tanp lan nan kwen sid\u00E8s la."
        },
        {
          "text": "Iram te f\u00E8 plato pou sann, p\u00E8l ak kiv\u00E8t. Se konsa li te fin f\u00E8 tout travay Salomon te mande l\u0027 f\u00E8 pou Tanp Sey\u00E8 a."
        },
        {
          "text": "Men sa li te f\u00E8: de gwo poto won yo, de bl\u00F2k yon ti jan pi gwo pou ale sou t\u00E8t poto yo,"
        },
        {
          "text": "katsan p\u00F2tre grenad ki pou ale sou de ran nan desen ti chenn ki f\u00E8 wonn t\u00E8t poto yo,"
        },
        {
          "text": "dis kabwa yo, dis basen ki pou ale sou kabwa yo,"
        },
        {
          "text": "yon gwo basen tou won pou dlo, douz towo b\u00E8f pou soutni gwo basen lan,"
        },
        {
          "text": "plato pou sann yo, p\u00E8l yo ak kiv\u00E8t yo. Tou sa Iram te f\u00E8 pou Tanp Sey\u00E8 a te f\u00E8t an kwiv poli, dapre l\u00F2d li te resevwa nan men Salomon."
        },
        {
          "text": "Wa a te f\u00E8 fonn yo nan moul t\u00E8 nan fon larivy\u00E8 Jouden an, ant lavil Souk\u00F2t ak lavil Zaretan."
        },
        {
          "text": "Te sit\u00E8lman gen anpil bagay f\u00E8t an kwiv, Salomon pa t\u0027 chache konnen p\u00E8z yo."
        },
        {
          "text": "Salomon te f\u00E8 f\u00E8 tout m\u00E8b yo te bezwen pou Tanp lan an l\u00F2: lot\u00E8l la, tab pou pen yo mete apa pou Bondye a,"
        },
        {
          "text": "dis lanp s\u00E8t branch pou ranje devan py\u00E8s yo mete apa n\u00E8t pou Sey\u00E8 a, senk sou b\u00F2 dwat, senk sou b\u00F2 g\u00F2ch, fl\u00E8 yo, ti lanp yo ak pens\u00E8t pou lanp s\u00E8t branch yo,"
        },
        {
          "text": "gode yo, kouto pou netwaye lanp yo, b\u00F2l yo, plato pou lansan yo, plato pou pote chabon dife tou limen yo, gon pou p\u00F2t py\u00E8s ki apa n\u00E8t pou Sey\u00E8 a, ak gon pou l\u00F2t p\u00F2t tanp lan menm. Tout bagay sa yo te f\u00E8t ak bon l\u00F2."
        },
        {
          "text": "L\u00E8 wa Salomon te fin f\u00E8 tout travay pou bati Tanp Sey\u00E8 a, li f\u00E8 yo pote tout ajan ak tout l\u00F2 David, papa l\u0027, te ofri bay Sey\u00E8 a ansanm ak tout l\u00F2t bagay li menm li te bay, li f\u00E8 mete yo nan chanm trez\u00F2 Tanp lan."
        }
      ]
    },
    {
      "VERS": [
        {
          "text": "Apre sa, Salomon bay l\u00F2d pou tout gwo ch\u00E8f p\u00E8p Izray\u00E8l yo ansanm ak tout ch\u00E8f branch fanmi yo ak l\u00F2t ch\u00E8f fanmi p\u00E8p la vin jwenn li lavil Jerizal\u00E8m pou y\u0027 al pran Bwat Kontra Sey\u00E8 a nan lavil David la, lavil Siyon an, pou yo pote l\u0027 nan Tanp lan."
        },
        {
          "text": "Pandan F\u00E8t Joupa yo nan mwa Etanim lan, sety\u00E8m mwa nan kalandriye jwif yo, tout p\u00E8p Izray\u00E8l la reyini ansanm ak wa Salomon."
        },
        {
          "text": "L\u00E8 tout ch\u00E8f fanmi p\u00E8p Izray\u00E8l yo reyini, pr\u00E8t yo pran Bwat Kontra a,"
        },
        {
          "text": "yo pote l\u0027 nan Tanp lan ansanm ak Tant Randevou Sey\u00E8 a ak tout bagay ki te apa pou Sey\u00E8 a nan Tant Randevou a. Se pr\u00E8t yo ak moun Levi yo ki te pote yo moute."
        },
        {
          "text": "Wa Salomon ansanm ak tout p\u00E8p Izray\u00E8l la sanble devan Bwat Kontra a, yo touye b\u00E8f, kabrit ak mouton an kantite pou Bondye. Moun pa t\u0027 ka konte konbe b\u00E8t yo te touye jou sa a sit\u00E8lman yo te anpil."
        },
        {
          "text": "L\u00E8 yo fini, pr\u00E8t yo pote Bwat Kontra a nan py\u00E8s ki apa n\u00E8t pou Sey\u00E8 a, yo mete l\u0027 nan mitan de p\u00F2tre zanj cheriben yo."
        },
        {
          "text": "Z\u00E8l cheriben yo te louvri, yo te kouvri tout kote Bwat Kontra a ye a ansanm ak poto ki s\u00E8vi pou pote l\u0027 yo."
        },
        {
          "text": "Si yon moun kanpe sou devan py\u00E8s ki apa pou Sey\u00E8 a, yo ka w\u00E8 pwent poto yo t\u00E8lman yo te long. Men, ou pa ka w\u00E8 yo l\u00F2t kote ank\u00F2. Jouk koulye a poto yo la toujou."
        },
        {
          "text": "Nan Bwat Kontra a pa t\u0027 gen pase de moso w\u00F2ch plat Moyiz te mete ladan l\u0027 yo depi sou M\u00F2n Or\u00E8b la. Se sou de w\u00F2ch sa yo Sey\u00E8 a te make kontra li te pase av\u00E8k moun p\u00E8p Izray\u00E8l yo l\u00E8 yo t\u0027ap soti kite peyi Lejip."
        },
        {
          "text": "L\u00E8 pr\u00E8t yo f\u00E8 sa y\u0027ap soti nan py\u00E8s apa pou Sey\u00E8 a, nwaj la plen Tanp Sey\u00E8 a n\u00E8t."
        },
        {
          "text": "Pout\u00E8t nwaj la pr\u00E8t yo pa t\u0027 ka rete f\u00E8 s\u00E8vis yo, paske limy\u00E8 prezans Sey\u00E8 a te plen Tanp lan n\u00E8t."
        },
        {
          "text": "L\u00E8fini, Salomon di konsa: -Sey\u00E8, ou di ou pito viv kote ki f\u00E8 nwa."
        },
        {
          "text": "Koulye a, mwen bati yon tanp pou ou ka rete, yon kay kote ou pral viv pou tout tan."
        },
        {
          "text": "L\u00E8fini, wa a vire, li bay p\u00E8p Izray\u00E8l la fas. Tout p\u00E8p la te kanpe. Li mande benediksyon Bondye pou p\u00E8p la, li di konsa:"
        },
        {
          "text": "-Lwanj pou Sey\u00E8 a, Bondye p\u00E8p Izray\u00E8l la. Av\u00E8k f\u00F2s kouraj li, li kenbe pwom\u00E8s li te f\u00E8 David, papa m\u0027, l\u00E8 li te di l\u0027 konsa:"
        },
        {
          "text": "Depi jou mwen te f\u00E8 p\u00E8p mwen an soti kite peyi Lejip, mwen pa janm chwazi yon lavil nan tout peyi p\u00E8p Izray\u00E8l la kote pou yo bati yon tanp ladan l\u0027 pou mwen rete. Men, mwen te chwazi David pou li gouv\u00E8nen p\u00E8p mwen an, p\u00E8p Izray\u00E8l la."
        },
        {
          "text": "David, papa m\u0027, te f\u00E8 lide bati yon tanp pou Sey\u00E8 a, Bondye p\u00E8p Izray\u00E8l la."
        },
        {
          "text": "Men, Sey\u00E8 a te di l\u0027: Ou byen f\u00E8t gen lide bati yon tanp pou mwen."
        },
        {
          "text": "Men, se pa ou ki va bati l\u0027. Se pw\u00F2p pitit gason w\u0027ap f\u00E8 a ki va bati Tanp lan pou mwen."
        },
        {
          "text": "Koulye a, Sey\u00E8 a kenbe pwom\u00E8s li. Jan li te di l\u0027 la, se mwen ki nan plas David, papa m\u0027. Mwen chita sou fot\u00E8y wa a Izray\u00E8l la, mwen bati yon tanp pou Sey\u00E8 a, Bondye p\u00E8p Izray\u00E8l la."
        },
        {
          "text": "L\u00E8fini, mwen f\u00E8 yon plas ladan l\u0027 pou Bwat Kontra Sey\u00E8 a ki gen de moso w\u00F2ch plat kote Sey\u00E8 a te ekri kontra li te pase ak zans\u00E8t nou yo l\u00E8 li te f\u00E8 yo soti kite peyi Lejip."
        },
        {
          "text": "Apre sa, Salomon al kanpe devan lot\u00E8l Sey\u00E8 a, devan tout p\u00E8p Izray\u00E8l la, li leve de men l\u0027 anl\u00E8, li lapriy\u00E8 Bondye,"
        },
        {
          "text": "li di: -Sey\u00E8, ou menm ki Bondye p\u00E8p Izray\u00E8l la, pa gen Bondye tankou ou ni nan sy\u00E8l ni sou lat\u00E8. Ou kenbe kontra ou te pase ak p\u00E8p ou a. Ou moutre jan ou renmen moun k\u0027ap s\u00E8vi ou ak tout k\u00E8 yo."
        },
        {
          "text": "Ou te kenbe pwom\u00E8s ou te f\u00E8 David, papa m\u0027 lan. Tou sa ou te di, ou f\u00E8 l\u0027 rive vre j\u00F2di a."
        },
        {
          "text": "Se pout\u00E8t sa, Sey\u00E8, Bondye p\u00E8p Izray\u00E8l la, m\u0027ap mande ou pou ou kenbe l\u00F2t pwom\u00E8s ou te f\u00E8 David, papa m\u0027, s\u00E8vit\u00E8 ou la, l\u00E8 ou te di l\u0027 va toujou gen yonn nan pitit pitit li yo pou gouv\u00E8nen p\u00E8p Izray\u00E8l la, depi yo veye jan y\u0027ap mache a pou yo mennen bak yo devan ou jan li menm li te f\u00E8 l\u0027 la."
        },
        {
          "text": "Se konsa, Bondye p\u00E8p Izray\u00E8l la, tanpri, f\u00E8 tout bagay rive jan ou te f\u00E8 pwom\u00E8s la bay David, papa m\u0027, s\u00E8vit\u00E8 ou la."
        },
        {
          "text": "Men, Bondye, \u00E8ske ou ka rete tout bon sou lat\u00E8? Ata sy\u00E8l la pa laj ase pou l\u0027 kenbe ou. Ale w\u00E8 pou ti kay mwen bati pou ou la a!"
        },
        {
          "text": "Sey\u00E8, Bondye m\u0027, tanpri, se s\u00E8vit\u00E8 ou mwen ye. Tanpri, tande jan m\u0027ap lapriy\u00E8 ou. Koute jan m\u0027ap rele nan pye ou j\u00F2di a."
        },
        {
          "text": "Lajounen kou lannwit, voye je ou sou Tanp lan, Tanp kote ou te di w\u0027ap toujou la a. Koute lapriy\u00E8 mwen menm, s\u00E8vit\u00E8 ou la, m\u0027ap f\u00E8 nan pye ou la a."
        },
        {
          "text": "Wi, koute lapriy\u00E8 m\u0027ap f\u00E8 ak lapriy\u00E8 p\u00E8p Izray\u00E8l ou a ap f\u00E8 nan pye ou isit la. Nan sy\u00E8l kote ou rete a, koute lapriy\u00E8 nou, padonnen nou."
        },
        {
          "text": "L\u00E8 yo pote plent pou yon moun ki f\u00E8 fr\u00E8 l\u0027 yon bagay mal, si yo mande l\u0027 pou l\u0027 f\u00E8 s\u00E8man se pa vre, epi li vin f\u00E8 s\u00E8man an devan lot\u00E8l ou a, nan tanp sa a,"
        },
        {
          "text": "ou menm, Sey\u00E8 ki nan sy\u00E8l la, w\u0027a tande, w\u0027a f\u00E8 sa ki gen pou f\u00E8t la, w\u0027a jije s\u00E8vit\u00E8 ou yo. W\u0027a pini moun ki koupab la, w\u0027a f\u00E8 chatiman li merite a tonbe sou t\u00E8t li. W\u0027a f\u00E8 rekon\u00E8t l\u00E8 yon moun inonsan pou yo ka rann li jistis."
        },
        {
          "text": "L\u00E8 l\u00E8nmi va bat p\u00E8p Izray\u00E8l la paske p\u00E8p la te peche kont ou, Bondye, si yo tounen vin jwenn ou, si yo f\u00E8 lwanj pou ou, si yo vin lapriy\u00E8 nan pye ou isit nan Tanp sa a,"
        },
        {
          "text": "tanpri, kote ou ye nan sy\u00E8l la, koute yo. Padonnen peche p\u00E8p Izray\u00E8l ou a, f\u00E8 yo tounen nan peyi ou te bay zans\u00E8t yo a."
        },
        {
          "text": "L\u00E8 va gen chechr\u00E8s nan peyi a san yon ti degout lapli paske p\u00E8p la te peche kont ou, si yo r\u00E8gr\u00E8t sa yo te f\u00E8 a paske ou te pini yo, si yo vin lapriy\u00E8 isit la, si yo rele non ou,"
        },
        {
          "text": "tanpri, kote ou ye nan sy\u00E8l la, koute yo. Padonnen peche wa a ansanm ak peche p\u00E8p Izray\u00E8l la. Moutre yo bon chemen pou yo pran an. Apre sa, Sey\u00E8, w\u0027a voye lapli sou peyi ou te bay p\u00E8p ou a pou rele l\u0027 pa l\u0027 la."
        },
        {
          "text": "L\u00E8 va gen grangou nan peyi a, osinon l\u00E8 move maladi lap\u00E8s va tonbe sou li, l\u00E8 plant yo va cheche nan van cho, l\u00E8 krik\u00E8t ak chwal bondye va ravaje jaden yo, l\u00E8 l\u00E8nmi va s\u00E8nen lavil nou yo pou atake p\u00E8p la, l\u00E8 nenp\u00F2t maladi osinon nenp\u00F2t mal\u00E8 va tonbe sou p\u00E8p la,"
        },
        {
          "text": "koute lapriy\u00E8 y\u0027ap f\u00E8 nan pye ou. L\u00E8 nenp\u00F2t moun osinon tout p\u00E8p la va lapriy\u00E8 nan pye ou, l\u00E8 y\u0027a r\u00E8gr\u00E8t sa yo f\u00E8 a, l\u00E8 y\u0027a leve men yo nan direksyon Tanp lan pou yo lapriy\u00E8 ou,"
        },
        {
          "text": "tanpri, koute lapriy\u00E8 yo, kote ou ye nan sy\u00E8l kote ou rete a, padonnen yo, f\u00E8 sa ou gen pou f\u00E8 a. Bay chak moun sa yo merite, paske ou konnen sa ki nan k\u00E8 yo chak. Se ou menm s\u00E8lman ki konnen sa ki nan fon k\u00E8 moun."
        },
        {
          "text": "Wi, w\u0027a bay chak moun sa yo merite, konsa p\u00E8p ou a va gen krentif pou ou pandan tout tan y\u0027ap viv sou t\u00E8 ou te bay zans\u00E8t nou yo."
        },
        {
          "text": "Menm l\u00E8 yon moun l\u00F2t nasyon ki pa f\u00E8 pati p\u00E8p ou a soti byen lwen vini isit la pout\u00E8t ou,"
        },
        {
          "text": "paske li tande jan y\u0027ap nonmen non ou, li tande pale tout b\u00E8l bagay w\u0027ap f\u00E8 av\u00E8k f\u00F2s kouraj ou, si li vin lapriy\u00E8 nan tanp sa a,"
        },
        {
          "text": "tanpri, nan sy\u00E8l kote ou rete a, koute lapriy\u00E8 li. W\u0027a f\u00E8 pou li tou sa li mande ou. Konsa tout p\u00E8p sou lat\u00E8 va konnen ou. y\u0027a gen krentif pou ou tankou p\u00E8p Izray\u00E8l ou a gen krentif pou ou. y\u0027a konnen Tanp mwen bati pou ou a, se la pou yo vin adore ou."
        },
        {
          "text": "L\u00E8 p\u00E8p ou a va pati al goumen ak l\u00E8nmi l\u0027 yo, nenp\u00F2t ki b\u00F2 w\u0027a voye yo, l\u00E8 y\u0027a vire t\u00E8t yo nan direksyon lavil ou chwazi a ak nan direksyon Tanp mwen bati pou ou a pou yo lapriy\u00E8 nan pye ou,"
        },
        {
          "text": "tanpri, nan sy\u00E8l kote ou rete a, koute lapriy\u00E8 yo. Koute lapriy\u00E8 y\u0027ap f\u00E8 nan pye ou, defann k\u00F2z yo."
        },
        {
          "text": "L\u00E8 p\u00E8p ou a va peche kont ou, paske pa gen moun ki pa f\u00E8 peche, l\u00E8 w\u0027a move sou yo, w\u0027a lage yo nan men l\u00E8nmi yo ki va f\u00E8 yo prizonye, ki va dep\u00F2te yo nan l\u00F2t peyi, li te m\u00E8t toupre, li te m\u00E8t byen lwen,"
        },
        {
          "text": "antan yo la nan peyi kote l\u00E8nmi yo te dep\u00F2te yo a, si yo r\u00E8gr\u00E8t sa yo te f\u00E8, si yo lapriy\u00E8 nan pye ou, si yo rekon\u00E8t yo te f\u00E8 sa ki mal, si yo rekon\u00E8t yo te peche, si yo rekon\u00E8t yo ant\u00F2,"
        },
        {
          "text": "si yo tounen vin jwenn ou ak tout k\u00E8 yo ak tout nanm yo, antan yo nan peyi kote l\u00E8nmi te dep\u00F2te yo a, si yo vire t\u00E8t yo nan direksyon peyi ou te bay zans\u00E8t yo a, nan direksyon lavil ou te chwazi a, nan direksyon Tanp mwen bati pou ou a pou yo lapriy\u00E8 nan pye ou,"
        },
        {
          "text": "tanpri, koute lapriy\u00E8 y\u0027ap f\u00E8 nan pye ou, kote ou ye nan sy\u00E8l kote ou rete a. Koute lapriy\u00E8 yo, defann k\u00F2z yo."
        },
        {
          "text": "Padonnen p\u00E8p ou a tout peche yo te f\u00E8 kont ou, tout vire do yo te vire do ba ou. W\u0027a f\u00E8 l\u00E8nmi ki te dep\u00F2te yo gen pitye pou yo."
        },
        {
          "text": "Paske, se p\u00E8p ki rele ou pa ou la yo ye, p\u00E8p ou menm ou te f\u00E8 soti kite peyi Lejip ki te pou yo tankou yon gwo fou dife kote yo fonn f\u00E8."
        },
        {
          "text": "Sey\u00E8, Bondye, louvri je ou! Koute lapriy\u00E8 mwen menm, s\u00E8vit\u00E8 ou, m\u0027ap f\u00E8 nan pye ou ansanm ak tout p\u00E8p Izray\u00E8l la, chak fwa n\u0027ap rele pou mande ou sekou."
        },
        {
          "text": "Se ou menm ki te chwazi nou nan mitan tout l\u00F2t p\u00E8p sou lat\u00E8 pou nou te ka rele ou pa ou, jan ou te di l\u0027 nan bouch Moyiz, s\u00E8vit\u00E8 ou la, l\u00E8 ou te f\u00E8 zans\u00E8t nou yo soti kite peyi Lejip."
        },
        {
          "text": "Pandan Salomon t\u0027ap f\u00E8 lapriy\u00E8 sa a nan pye Bondye, li te ajenou devan lot\u00E8l la, de bra leve anl\u00E8. L\u00E8 li fini, li leve."
        },
        {
          "text": "Li kanpe, li mande Bondye pou l\u0027 voye benediksyon l\u0027 sou tout p\u00E8p Izray\u00E8l la ki te sanble la a. Li pale byen f\u00F2, li di:"
        },
        {
          "text": "-Lwanj pou Sey\u00E8 a ki bay p\u00E8p Izray\u00E8l la k\u00E8 poze, jan li te pwom\u00E8t la. Li kenbe tout b\u00E8l pwom\u00E8s li te f\u00E8 nan bouch Moyiz, s\u00E8vit\u00E8 l\u0027 la."
        },
        {
          "text": "Koulye a, mwen mande pou Sey\u00E8 a, Bondye nou an, toujou kanpe la av\u00E8k nou jan li te toujou kanpe la ak zans\u00E8t nou yo. Mwen mande l\u0027 pou l\u0027 pa janm lage nou, pou l\u0027 pa janm bliye nou."
        },
        {
          "text": "Se pou li f\u00E8 nou pa janm bliye l\u0027 pou nou ka toujou f\u00E8 volonte l\u0027 nan tout sa n\u0027ap f\u00E8, pou nou kenbe l\u00F2d, prensip ak k\u00F2mandman li te bay zans\u00E8t nou yo."
        },
        {
          "text": "Se pou Sey\u00E8 a, Bondye nou an, pa janm bliye lapriy\u00E8 sa yo mwen sot f\u00E8 nan pye l\u0027 la. Se pou l\u0027 toujou gen pitye pou p\u00E8p Izray\u00E8l la ansanm ak wa a, s\u00E8vit\u00E8 li a, dapre sa y\u0027a bezwen chak jou."
        },
        {
          "text": "Konsa, tout nasyon sou lat\u00E8 va konnen se Sey\u00E8 a s\u00E8l ki Bondye. Pa gen l\u00F2t!"
        },
        {
          "text": "Se pou nou toujou kenbe pye Sey\u00E8 a, Bondye nou an, f\u00E8m. Se pou nou mache dapre l\u00F2d li ban nou, pou nou f\u00E8 tou sa li mande nou f\u00E8 tankou j\u00F2di a."
        },
        {
          "text": "Apre sa, wa Salomon ansanm ak tout p\u00E8p Izray\u00E8l ki te la a ofri b\u00E8t pou touye pou Sey\u00E8 a."
        },
        {
          "text": "Salomon te ofri venndemil (22.000) towo ak sanvenmil (120.000) mouton pou mande Bondye padon. Se konsa wa a ansanm ak tout moun p\u00E8p Izray\u00E8l yo te mete Tanp lan apa pou Sey\u00E8 a."
        },
        {
          "text": "Menm jou a, li mete mitan gwo lakou ki devan Tanp Sey\u00E8 a apa pou Bondye. L\u00E8fini, se la li ofri b\u00E8t pou boule n\u00E8t pou Sey\u00E8 a, grenn jaden ak gr\u00E8s b\u00E8t yo te touye pou mande Bondye padon, paske lot\u00E8l kwiv ki devan Tanp lan te tw\u00F2 piti pou pran tout ofrann sa yo."
        },
        {
          "text": "L\u00E8 sa a, Salomon ansanm ak tout p\u00E8p Izray\u00E8l la fete F\u00E8t Joupa yo pandan s\u00E8t jou. Foul moun te soti depi Pas Amat la nan n\u00F2 jouk sou fwonty\u00E8 ak peyi Lejip la nan sid, yo vin fete f\u00E8t la pandan s\u00E8t jou. L\u00E8fini, yo fete pandan s\u00E8t jou ank\u00F2. Sa te f\u00E8 antou kat\u00F2z jou."
        },
        {
          "text": "Sou wity\u00E8m jou a, Salomon voye tout moun tounen lakay yo. Yo tout t\u0027ap f\u00E8 lwanj li, y\u0027 al lakay yo ak k\u00E8 kontan, paske sa te f\u00E8 yo plezi pou w\u00E8 tout benediksyon Sey\u00E8 a te bay David, s\u00E8vit\u00E8 l\u0027 la, ansanm ak p\u00E8p Izray\u00E8l li a."
        }
      ]
    },
    {
      "VERS": [
        {
          "text": "L\u00E8 wa Salomon fin bati Tanp Sey\u00E8 a, pal\u00E8 wa a ak tout l\u00F2t bagay li te gen lide f\u00E8 yo,"
        },
        {
          "text": "Sey\u00E8 a te f\u00E8 Salomon w\u00E8 l\u0027 ank\u00F2, menm jan li te f\u00E8 l\u0027 w\u00E8 l\u0027 lavil Gabawon an."
        },
        {
          "text": "Sey\u00E8 a di l\u0027 konsa: -Mwen tande lapriy\u00E8 ou la. Mwen mete tanp ou bati a apa pou s\u00E8vis mwen. Se la pou moun adore m\u0027 tout tan. M\u0027ap voye je sou li, m\u0027ap toujou pwoteje l\u0027."
        },
        {
          "text": "Si ou mache devan m\u0027 tankou David, papa ou, ak tout k\u00E8 ou jan ou dwe f\u00E8 l\u0027 la, si ou f\u00E8 tout sa mwen mande ou f\u00E8, si ou koute l\u00F2d ak bon prensip mwen yo, m\u0027a f\u00E8 gouv\u00E8nman ou lan kanpe f\u00E8m nan peyi Izray\u00E8l la pou tout tan,"
        },
        {
          "text": "m\u0027a kenbe pwom\u00E8s mwen te f\u00E8 David, papa ou la, l\u00E8 m\u0027 te di l\u0027 ap toujou gen yon moun nan fanmi li ki pou gouv\u00E8nen p\u00E8p Izray\u00E8l la."
        },
        {
          "text": "Men, si ou menm osinon yonn nan pitit ou yo vire do ban mwen, si nou pa f\u00E8 sa m\u0027 mande nou f\u00E8, si nou pa koute l\u00F2d mwen ban nou, si n\u0027 al s\u00E8vi l\u00F2t bondye, si n\u0027 al adore l\u00F2t bondye,"
        },
        {
          "text": "l\u00E8 sa a, m\u0027ap wete p\u00E8p Izray\u00E8l la nan peyi mwen ba yo a. M\u0027ap vire do bay tanp mwen te mete apa tankou kote pou yo f\u00E8 s\u00E8vis pou mwen an. Moun toupatou va pase p\u00E8p Izray\u00E8l la nan betiz, y\u0027a f\u00E8 chante sou li."
        },
        {
          "text": "Tanp sa a va tounen yon vye mazi. Tout moun ki va pase b\u00F2 la va sezi, y\u0027a met men nan bouch. y\u0027a mande poukisa Sey\u00E8 a f\u00E8 peyi a ak tanp lan sa."
        },
        {
          "text": "y\u0027a reponn yo: Se paske yo te vire do bay Sey\u00E8 a, Bondye yo a, ki te f\u00E8 zans\u00E8t yo soti kite peyi Lejip. Yo kouri al jwenn l\u00F2t bondye, yo f\u00E8 s\u00E8vis pou yo, yo adore yo. Se pout\u00E8t sa Sey\u00E8 a te voye mal\u00E8 sa a sou yo."
        },
        {
          "text": "Wa Salomon te pran ventan pou l\u0027 bati tanp Sey\u00E8 a ak pal\u00E8 wa a."
        },
        {
          "text": "Iram, wa peyi Tir, te ba li tout bwa s\u00E8d ak bwa pichpen ansanm ak tout l\u00F2 li te bezwen pou l\u0027 f\u00E8 travay la. L\u00E8 travay la fini, wa Salomon bay Iram ven lavil nan z\u00F2n Galile a."
        },
        {
          "text": "Iram kite peyi l\u0027, Tir, li desann al w\u00E8 lavil Salomon te ba li yo. Men, li pa t\u0027 renmen yo."
        },
        {
          "text": "Li di Salomon konsa: -Se lavil sa yo ou w\u00E8 pou ou ban mwen, fr\u00E8 mwen! Yo pa vo anyen. Se pout\u00E8t sa, depi l\u00E8 sa a rive j\u00F2di a, yo rele z\u00F2n sa a Nan Kaboul."
        },
        {
          "text": "Iram te voye senk t\u00F2n l\u00F2 an total bay Salomon."
        },
        {
          "text": "Wa Salomon te f\u00E8 moun f\u00E8 k\u00F2ve pou bati tanp Sey\u00E8 a ak pal\u00E8 pa l\u0027 la, pou mete ranbl\u00E8 plen b\u00F2 sol\u00E8y leve lavil la ak pou bati gwo miray lavil la. Li s\u00E8vi ak moun k\u00F2ve yo tou pou l\u0027 rebati lavil Az\u00F2, lavil Megido ak lavil Gez\u00E8."
        },
        {
          "text": "Lontan anvan sa, farawon an, wa peyi Lejip la, te moute atake lavil Gez\u00E8. Li pran l\u0027, li touye tout moun Kanaran ki te rete la, l\u00E8fini li mete dife ladan l\u0027. Apre sa, li f\u00E8 pitit fi l\u0027 la kado l\u0027 l\u00E8 li te marye ak wa Salomon."
        },
        {
          "text": "Salomon rebati lavil Gez\u00E8, li rebati lavil B\u00E8towon ki nan fon an,"
        },
        {
          "text": "lavil Balat ak lavil Tama nan dez\u00E8 Jida a."
        },
        {
          "text": "Li rebati tout lavil kote yo te f\u00E8 depo pwovizyon Salomon yo, lavil pou chwal li yo ak pou cha lag\u00E8 li yo, ak tou sa li te vle bati ni lavil Jerizal\u00E8m, ni nan peyi Liban, ni nan tout l\u00F2t peyi ki te sou l\u00F2d li yo."
        },
        {
          "text": "Te gen moun Amori yo, moun Et yo, moun Ferezi yo, moun Evi yo ak moun Jebis yo."
        },
        {
          "text": "L\u00E8 moun Izray\u00E8l yo te fin pran peyi Kanaran an pou yo, gen anpil nan moun ansyen m\u00E8t peyi a yo pa t\u0027 touye pou Bondye. Yo te kite yo rete nan peyi a. Se pitit moun sa yo Salomon te pran s\u00E8vi esklav pou f\u00E8 k\u00F2ve. Se sa k\u0027ap f\u00E8t jouk jounen j\u00F2di a."
        },
        {
          "text": "Salomon pa t\u0027 f\u00E8 ankenn moun nan p\u00E8p Izray\u00E8l la s\u00E8vi esklav. Li te f\u00E8 yo s\u00E8vi s\u00F2lda, ofisye, ch\u00E8f, kaptenn ak k\u00F2mandan cha lag\u00E8 yo ak kavalye yo."
        },
        {
          "text": "Te gen senksansenkant (550) f\u00F2mann gouv\u00E8n\u00E8 yo te nonmen reskonsab travay li yo. Se yo ki t\u0027ap dirije moun ki t\u0027ap travay yo."
        },
        {
          "text": "Pitit fi farawon an kite Lavil David la, l\u0027 al rete nan pal\u00E8 Salomon te bati pou li a. Se apre sa Salomon f\u00E8 ranbleye p\u00F2syon ki bay sou sol\u00E8y leve a."
        },
        {
          "text": "Twa fwa chak lanne, Salomon te ofri b\u00E8t pou yo boule n\u00E8t pou Bondye ak ofrann pou di Bondye m\u00E8si sou lot\u00E8l li te bati pou Sey\u00E8 a, epi li f\u00E8 boule lansan sou lot\u00E8l ki devan Sey\u00E8 a. Se konsa, li te f\u00E8 Tanp lan s\u00E8vi pou sa yo te bati l\u0027 la."
        },
        {
          "text": "Wa Salomon te bati yon bann gwo batiman lavil Ezyongeb\u00E8 ki te toupre Elat, b\u00F2 lanm\u00E8 Wouj la, nan p\u00F2syon t\u00E8 ki pou Edon an."
        },
        {
          "text": "wa Iram te voye k\u00E8k moun peyi l\u0027 ki te bon maren pou s\u00E8vi ansanm ak moun Salomon yo sou batiman yo."
        },
        {
          "text": "Yo vwayaje rive peyi Ofi kote y\u0027 al chache s\u00E8z t\u00F2n l\u00F2 pote bay Salomon."
        }
      ]
    },
    {
      "VERS": [
        {
          "text": "Larenn peyi Saba tande pale ki kalite moun Salomon te ye ak jan sa te s\u00E8vi yon lwanj pou Sey\u00E8 a. Li vwayaje pou lavil Jerizal\u00E8m pou l\u0027 sonde konesans Salomon av\u00E8k k\u00E8k keksyon difisil."
        },
        {
          "text": "Se konsa, li rive lavil Jerizal\u00E8m av\u00E8k yon pak\u00E8t moun ak anpil chamo chaje f\u00E8y santi bon, b\u00E8l py\u00E8 koute ch\u00E8 ak kantite l\u00F2. L\u00E8 li rive devan Salomon, li mande l\u0027 tout kalite keksyon li te f\u00E8 lide mande l\u0027."
        },
        {
          "text": "Salomon menm reponn tout keksyon l\u0027 yo. pa t\u0027 gen anyen ki te tw\u00F2 difisil ni pou li reponn ni pou li esplike."
        },
        {
          "text": "Larenn peyi Saba a w\u00E8 jan Salomon te gen anpil bon konprann. Li w\u00E8 pal\u00E8 li te bati a."
        },
        {
          "text": "Li w\u00E8 kalite manje yo te s\u00E8vi sou tab li ak kay li te f\u00E8 bati pou ch\u00E8f li yo, jan li te \u00F2ganize moun k\u0027ap travay nan pal\u00E8 a, rad inif\u00F2m yo te genyen, domestik ki t\u0027ap s\u00E8vi l\u0027 bweson, ak b\u00E8t li te ofri pou boule n\u00E8t pou Sey\u00E8 a nan Tanp lan. L\u00E8 li w\u00E8 tou sa, li p\u00E8di lapaw\u00F2l t\u00E8lman li te sezi."
        },
        {
          "text": "Li di wa Salomon konsa: -Sa m\u0027 te tande nan peyi m\u0027 sou ou ak sou bon konprann ou an, se te vre!"
        },
        {
          "text": "Men, mwen pa t\u0027 vle kw\u00E8 toutotan mwen pa t\u0027 vini w\u00E8 ak je pa mwen. Men, sa m\u0027 te tande a se pa mwatye sa m\u0027 w\u00E8 a. Bon konprann ou ak rich\u00E8s ou pi plis pase sa yo te di m\u0027 lan."
        },
        {
          "text": "Ala b\u00E8l chans madanm ou yo genyen! Ala b\u00E8l chans moun k\u0027ap travay av\u00E8 ou yo genyen! Yo toujou la devan ou ap tande paw\u00F2l bon konprann k\u0027ap soti nan bouch ou!"
        },
        {
          "text": "Lwanj pou Sey\u00E8 a, Bondye ou la! Li moutre jan li kontan av\u00E8 ou. Li mete ou wa peyi Izray\u00E8l la. Li menm ki renmen peyi Izray\u00E8l la pou tout tan, li mete ou wa pou ou ka kenbe peyi a nan l\u00F2d, nan bon chemen san patipri."
        },
        {
          "text": "Larenn lan f\u00E8 wa a kado senk t\u00F2n l\u00F2 ak kantite f\u00E8y santi bon ak anpil py\u00E8 koute ch\u00E8. Wa a pa janm resevwa nan lavi li kantite f\u00E8y santi bon larenn Saba te ba li l\u00E8 sa a."
        },
        {
          "text": "Batiman Iram yo ki te al chache l\u00F2 nan peyi Ofi, te pote soti nan menm peyi sa a yon gwo kantite bwa koray ak anpil b\u00E8l py\u00E8 koute ch\u00E8."
        },
        {
          "text": "Salomon s\u00E8vi ak bwa koray la pou f\u00E8 balistrad nan tanp lan ak nan pal\u00E8 a. Li f\u00E8 gita ak bandjo pou mizisyen yo ak bwa sa a tou. Se te pi bon kalite bwa koray yo te janm f\u00E8 antre nan peyi Izray\u00E8l. Depi l\u00E8 sa a yo pa janm w\u00E8 sa ank\u00F2."
        },
        {
          "text": "Wa Salomon te bay larenn peyi Saba a tou sa li te mande l\u0027, san konte l\u00F2t kado li menm, wa Salomon, li te vle ba li. Apre sa, larenn lan tounen nan peyi Saba ansanm ak tout moun ki te av\u00E8 l\u0027 yo."
        },
        {
          "text": "Chak lanne wa Salomon te resevwa vennsenk t\u00F2n l\u00F2,"
        },
        {
          "text": "san konte lajan li resevwa nan men moun k\u0027ap f\u00E8 trafik, nan men moun k\u0027ap f\u00E8 kom\u00E8s, nan men wa peyi Arabi yo ak nan men gouv\u00E8n\u00E8 p\u00E8p Izray\u00E8l yo."
        },
        {
          "text": "Salomon te f\u00E8 f\u00E8 desan (200) gwo plak pwot\u00E8j an f\u00E8. L\u00E8fini, li f\u00E8 kouvri yo chak ak yon kouch l\u00F2 ki peze kenz liv."
        },
        {
          "text": "Li f\u00E8 f\u00E8 tou twasan ti plak pwot\u00E8j an f\u00E8, li f\u00E8 kouvri yo chak ak yon kouch l\u00F2 ki peze kat liv. Li mete tout plak pwot\u00E8j sa yo nan Salon Rakbwa peyi Liban an."
        },
        {
          "text": "Li f\u00E8 f\u00E8 yon gwo fot\u00E8y ak k\u00F2n elefan. Li f\u00E8 kouvri l\u0027 ak pi bon kalite l\u00F2 ki genyen."
        },
        {
          "text": "Pou rive b\u00F2 fot\u00E8y la, se pou ou te moute sis mach eskalye. D\u00E8y\u00E8 fot\u00E8y la te gen p\u00F2tre yon gwo t\u00E8t towo. Sou kote manch yo sou chak b\u00F2, te gen p\u00F2tre yon lyon."
        },
        {
          "text": "Te gen douz lyon sou macheskalye yo, de sou chak mach, nan de pwent yo. Pa t\u0027 gen ankenn l\u00F2t peyi ki te gen fot\u00E8y pou w\u0027a par\u00E8y ak fot\u00E8y sa a."
        },
        {
          "text": "Tout gode wa Salomon te s\u00E8vi pou l\u0027 bw\u00E8 te f\u00E8t an l\u00F2. Tout bagay ki te s\u00E8vi nan Salon Rakbwa peyi Liban an te f\u00E8t ak bon l\u00F2. Yo pa t\u0027 s\u00E8vi ak ajan menm, paske nan tan Salomon ajan pa t\u0027 vo anyen."
        },
        {
          "text": "Li te gen kantite batiman pa l\u0027 ki t\u0027ap vwayaje toupatou sou lanm\u00E8 ansanm ak batiman Iram yo. Chak twazan, batiman yo tounen, yo pote l\u00F2, ajan, k\u00F2n elefan, pan ak makak."
        },
        {
          "text": "Wa Salomon te pi rich pase tout l\u00F2t wa yo, li te gen plis bon konprann pase yo tout."
        },
        {
          "text": "Tout moun toupatou te vle vin w\u00E8 l\u0027 pou tande paw\u00F2l bon konprann Bondye te mete nan bouch li."
        },
        {
          "text": "Chak moun ki te vini te pote kado pou li: bagay f\u00E8t an ajan ak an l\u00F2, rad, zam, f\u00E8y santi bon, chwal ak mil\u00E8t. Chak lanne se te konsa."
        },
        {
          "text": "Salomon te sanble mil katsan (1.400) cha lag\u00E8 ak douzmil (12.000) chwal pou s\u00F2lda kavalye yo. Li mete yon p\u00F2syon ladan yo nan lavil li te f\u00E8 bati tout espre pou yo. R\u00E8s yo, li mete yo b\u00F2 kote l\u0027 lavil Jerizal\u00E8m."
        },
        {
          "text": "Pandan tout r\u00E8y wa a, ajan te tankou w\u00F2ch lavil Jerizal\u00E8m. Bwa s\u00E8d menm, ou te jwenn sa an kantite tankou pye sikom\u00F2 nan rakbwa ki nan plenn peyi Jida yo."
        },
        {
          "text": "Chwal Salomon yo te soti nan peyi Lejip ak nan peyi Silisi. Wa a te gen moun pa l\u0027 ki te konn al achte chwal yo pou li la."
        },
        {
          "text": "Chak cha lag\u00E8 achte nan peyi Lejip te koute sisan (600) py\u00E8s ajan, chak chwal te koute sansenkant (150) py\u00E8s ajan. Se menm moun sa yo ki te konn al achte chwal pou revann wa peyi Et yo ak wa peyi Siri yo."
        }
      ]
    },
    {
      "VERS": [
        {
          "text": "Salomon te renmen ak anpil fanm ki moun l\u00F2t nasyon. San konte pitit fi wa peyi Lejip la, li te gen fanm ki soti nan peyi Moab, nan peyi Amon, nan peyi Edon, nan peyi Sidon ak nan peyi Et."
        },
        {
          "text": "Li te marye ak anpil fanm ki soti nan l\u00F2t nasyon, atout Sey\u00E8 a te bay moun p\u00E8p Izray\u00E8l yo l\u00F2d pou yo pa janm marye ak moun sa yo, pou yo pa janm kite yo mele ak yo, paske moun sa yo va pran t\u00E8t yo pou f\u00E8 yo s\u00E8vi bondye pa yo. Men, Salomon te sit\u00E8lman renmen yo, li marye ak yo."
        },
        {
          "text": "Salomon te marye ak s\u00E8tsan (700) madanm ki soti nan fanmi gwo ch\u00E8f, l\u00E8fini li te gen twasan (300) fanm kay. Medam sa yo f\u00E8 l\u0027 vire do bay Bondye."
        },
        {
          "text": "L\u00E8 Salomon konmanse granmoun, medam yo pran t\u00E8t li, yo f\u00E8 l\u0027 al s\u00E8vi l\u00F2t bondye. Li pa s\u00E8vi Sey\u00E8 a, Bondye li a, ak tout k\u00E8 li ank\u00F2, jan David, papa l\u0027, te f\u00E8 l\u0027 la."
        },
        {
          "text": "Li pran s\u00E8vi Astate, bondye peyi Sidon an, ak Milk\u00F2m, vye zid\u00F2l degoutan peyi Amon an."
        },
        {
          "text": "Salomon tanmen f\u00E8 sa ki mal devan Sey\u00E8 a. Li pa s\u00E8vi l\u0027 ak tout k\u00E8 li jan David, papa l\u0027, te f\u00E8 a."
        },
        {
          "text": "Sou m\u00F2n ki sou b\u00F2 sol\u00E8y leve lavil Jerizal\u00E8m lan, li bati de tanp, yonn kote yo f\u00E8 s\u00E8vis pou Kem\u00F2ch, vye zid\u00F2l degoutan peyi Moab la, ak yonn kote yo f\u00E8 s\u00E8vis pou Mol\u00F2k, vye zid\u00F2l degoutan peyi Amon an."
        },
        {
          "text": "Se konsa li bati l\u00F2t tanp kote pou medam l\u00F2t nasyon li te marye yo al boule lansan ak ofri b\u00E8t pou touye pou bondye pa yo."
        },
        {
          "text": "Sey\u00E8 a move sou Salomon paske Salomon te vire do bay Sey\u00E8 a, Bondye p\u00E8p Izray\u00E8l la. Atout Sey\u00E8 a te par\u00E8t de fwa devan Salomon,"
        },
        {
          "text": "atout li te ba li l\u00F2d pou li pa s\u00E8vi bondye l\u00F2t nasyon yo, Salomon pa t\u0027 koute Sey\u00E8 a, li pa swiv l\u00F2d li yo."
        },
        {
          "text": "Sey\u00E8 a di Salomon konsa: -Gade sa ou f\u00E8! Ou pa respekte kontra mwen te pase av\u00E8 ou la, ou pa f\u00E8 sa m\u0027 te ba ou l\u00F2d f\u00E8. M\u0027ap wete baton k\u00F2mandman an nan men ou, m\u0027ap mete yonn nan ch\u00E8f ou yo nan plas ou."
        },
        {
          "text": "Men, pout\u00E8t David, papa ou, mwen p\u0027ap f\u00E8 sa nan vivan ou. Se nan men pitit gason ou lan m\u0027ap wete gouv\u00E8nman an."
        },
        {
          "text": "Men, mwen p\u0027ap wete tout peyi a n\u00E8t anba l\u00F2d li. Pout\u00E8t David, s\u00E8vit\u00E8 m\u0027 lan, pout\u00E8t lavil Jerizal\u00E8m mwen chwazi pou rele m\u0027 pa m\u0027 lan, m\u0027ap kite yon branch fanmi pou li."
        },
        {
          "text": "Se konsa, Sey\u00E8 a f\u00E8 Adad, yon moun nan fanmi wa Edon an, leve d\u00E8y\u00E8 Salomon."
        },
        {
          "text": "Men istwa Adad: Lontan sa, nan tan David t\u0027ap f\u00E8 lag\u00E8 ak peyi Edon, Joab, k\u00F2mandan lame li a, te moute nan peyi Edon al antere kadav s\u00F2lda p\u00E8p Izray\u00E8l yo ki te mouri nan lag\u00E8 a. L\u00E8fini, yo touye d\u00E8nye gason ki te nan peyi a."
        },
        {
          "text": "Joab rete sis mwa nan peyi a ansanm ak tout lame a jouk yo fin touye d\u00E8nye gason ladan l\u0027."
        },
        {
          "text": "L\u00E8 sa a, Adad te timoun. Li te rive chape k\u00F2 l\u0027 ansanm ak k\u00E8k l\u00F2t moun peyi Edon ki t\u0027ap travay kay papa l\u0027. Y\u0027 ale nan peyi Lejip."
        },
        {
          "text": "Yo kite lavil Madyan, yo pase lavil Paran. Antan yo la, yo pran k\u00E8k gason av\u00E8k yo, yo desann peyi Lejip b\u00F2 kote wa peyi a. Farawon an ba li yon kay pou l\u0027 rete ak yon p\u00F2syon t\u00E8 pou l\u0027 travay. L\u00E8fini li ba li manje."
        },
        {
          "text": "Adad sit\u00E8lman vin bon zanmi farawon an, farawon an pran b\u00E8ls\u00E8 li, s\u00E8 larenn Takp\u00E8n\u00E8s, li bay Adad li pou madanm."
        },
        {
          "text": "Madan Adad f\u00E8 yon pitit gason yo te rele Genoubat. Larenn Takpen\u00E8s f\u00E8 elve Genoubat nan pal\u00E8 a kote li grandi ansanm ak tout pitit wa yo."
        },
        {
          "text": "L\u00E8 nouv\u00E8l lanm\u00F2 David ak lanm\u00F2 Joab rive nan peyi Lejip, tonbe nan z\u00F2r\u00E8y Adad, Adad di farawon an konsa: -Kite m\u0027 tounen nan peyi m\u0027."
        },
        {
          "text": "Farawon an mande l\u0027: -Poukisa? Eske ou janm manke anyen isit lakay mwen kif\u00E8 ou vle tounen lakay ou? Adad reponn li: -Mwen gen tou sa m\u0027 bezwen. Men se pou ou kite m\u0027 ale. Se konsa Adad tounen nan peyi l\u0027."
        },
        {
          "text": "Bondye f\u00E8 yon l\u00F2t moun leve d\u00E8y\u00E8 Salomon ank\u00F2. Se te Rezon, pitit gason Elyada, ki te kouri kite lakay m\u00E8t li, Adadez\u00E8, wa peyi Soba a."
        },
        {
          "text": "Rezon sanble yon bann gason av\u00E8 l\u0027. Se konsa li vin ch\u00E8f yon bann bandi. L\u00E8 sa a, David te bat Adadez\u00E8, li touye tout moun peyi Siri ki t\u0027ap mache av\u00E8k Adadez\u00E8. Se konsa Rezon desann lavil Damas. Li vin ch\u00E8f lavil Damas."
        },
        {
          "text": "Pandan tout r\u00E8y wa Salomon, Rezon pa t\u0027 vle w\u00E8 p\u00E8p Izray\u00E8l la. Mete sou mechanste Adad t\u0027ap f\u00E8 p\u00E8p Izray\u00E8l la, Rezon pa t\u0027 vle w\u00E8 p\u00E8p Izray\u00E8l la menm. Rezon te vin wa nan peyi Siri."
        },
        {
          "text": "Yon l\u00F2t moun ki te bay Salomon do ank\u00F2, se te Jewoboram, yonn nan moun ki t\u0027ap s\u00E8vi av\u00E8k Salomon yo. Jewoboram te pitit Nebat, yon nonm lavil Zereda nan peyi Efrayim. Manman l\u0027 te yon v\u00E8v yo te rele Sewa."
        },
        {
          "text": "Men rezon ki te pote Jewoboram bay Salomon do. Salomon t\u0027ap f\u00E8 yo ranbleye teras ki bay sou sol\u00E8y leve lavil Jerizal\u00E8m lan. Li t\u0027ap f\u00E8 repare miray Lavil David, papa l\u0027."
        },
        {
          "text": "Jewoboram te yon vanyan gason, l\u00E8fini li te konn sa li vle. L\u00E8 Salomon w\u00E8 jan jenn gason an te travay r\u00E8d, li mete l\u0027 reskonsab travay k\u00F2ve nan p\u00F2syon t\u00E8 ki pou fanmi pitit Joz\u00E8f yo."
        },
        {
          "text": "Yon jou, Jewoboram te f\u00E8k kite lavil Jerizal\u00E8m, li kontre sou wout li ak Akija, pwof\u00E8t lavil Silo a. Akija te gen yon rad tou n\u00E8f sou li. De mesye yo te pou kont yo sou wout la nan mitan jaden yo."
        },
        {
          "text": "Akija wete rad n\u00E8f ki te sou li a, li chire l\u0027 f\u00E8 douz moso."
        },
        {
          "text": "L\u00E8fini, li di Jewoboam: -Pran dis moso pou ou, paske Sey\u00E8 a, Bondye p\u00E8p Izray\u00E8l la, voye di ou: Mwen pral wete k\u00F2mandman peyi a nan men Salomon, m\u0027ap ba ou dis branch fanmi pou ou."
        },
        {
          "text": "Salomon pral rete ak yon s\u00E8l branch fanmi. M\u0027ap f\u00E8 sa pou li pout\u00E8t David, s\u00E8vit\u00E8 m\u0027 lan, pout\u00E8t lavil Jerizal\u00E8m mwen te chwazi nan tout peyi Izray\u00E8l pou rele m\u0027 pa m\u0027 lan."
        },
        {
          "text": "Salomon vire do ban mwen, l\u0027 al adore bondye l\u00F2t nasyon, tankou Astate, zid\u00F2l fanm moun peyi Sidon yo, Kem\u00F2ch, bondye moun Moab yo, ak Milk\u00F2m, bondye moun Amon yo. Salomon pa f\u00E8 sa ki byen devan je mwen, li pa mache dwat, li pa swiv l\u00F2d ak k\u00F2mandman mwen yo tankou David, papa l\u0027, te f\u00E8 l\u0027 la."
        },
        {
          "text": "Men, mwen pa t\u0027 wete gouv\u00E8nman tout peyi a nan men l\u0027. M\u0027ap kite l\u0027 gouv\u00E8nen konsa jouk li mouri. M\u0027ap f\u00E8 sa pou li pout\u00E8t David, s\u00E8vit\u00E8 m\u0027 lan, yon nonm mwen te chwazi, yon nonm ki te mache sou l\u00F2d ak k\u00F2mandman mwen yo."
        },
        {
          "text": "Men, m\u0027ap wete gouv\u00E8nman tout peyi a nan men pitit gason l\u0027 lan. M\u0027ap ba ou dis branch fanmi pou gouv\u00E8nen."
        },
        {
          "text": "M\u0027ap kite yon s\u00E8l branch fanmi pou pitit li a. Konsa, David, s\u00E8vit\u00E8 m\u0027 lan, va toujou gen yon moun nan ras li ap gouv\u00E8nen lavil Jerizal\u00E8m, lavil mwen te chwazi pou m\u0027 rete a."
        },
        {
          "text": "Ou menm, mwen pran ou, m\u0027ap mete ou wa sou tout peyi Izray\u00E8l la. Konsa, w\u0027a ch\u00E8f sou tout peyi ou vle a."
        },
        {
          "text": "Si ou f\u00E8 tou sa mwen mande ou f\u00E8, si ou mache sou l\u00F2d mwen, si ou f\u00E8 sa ki dwat devan je m\u0027, si ou kenbe tout l\u00F2d ak tout k\u00F2mandman mwen yo tankou David, s\u00E8vit\u00E8 m\u0027 lan, te f\u00E8 l\u0027 la, m\u0027ap toujou kanpe la av\u00E8 ou. L\u00E8fini, tankou mwen te f\u00E8 sa pou David, m\u0027ap f\u00E8 ou toujou gen yon moun nan fanmi ou k\u0027ap wa apre ou. M\u0027ap ba ou peyi Izray\u00E8l la pou ou."
        },
        {
          "text": "Se konsa m\u0027ap pini moun fanmi David yo. Men, se p\u0027ap pou tout tan."
        },
        {
          "text": "Se pout\u00E8t sa Salomon te soti pou l\u0027 touye Jewoboam. Men, Jewoboram leve, li kouri ale nan peyi Lejip, b\u00F2 Chichak, wa peyi a. Li rete la jouk Salomon mouri."
        },
        {
          "text": "Se nan liv istwa Salomon an nou jwenn tout l\u00F2t bagay Salomon te f\u00E8 yo ak jan li te gen bon konprann."
        },
        {
          "text": "Salomon te wa lavil Jerizal\u00E8m, li te gouv\u00E8nen tout p\u00E8p Izray\u00E8l la pandan karantan."
        },
        {
          "text": "L\u00E8 li mouri, yo antere l\u0027 nan lavil David, papa l\u0027. Se Woboram, pitit li, ki moute nan plas li sou fot\u00E8y la."
        }
      ]
    },
    {
      "VERS": [
        {
          "text": "Woboram moute lavil Sich\u00E8m kote tout p\u00E8p Izray\u00E8l la n\u00E8t te sanble pou f\u00E8 li wa."
        },
        {
          "text": "L\u00E8 Jewoboram, pitit gason Nebat la, ki te nan peyi Lejip kote li te al kache pou Salomon an, pran nouv\u00E8l la, li kite peyi Lejip, li tounen nan peyi l\u0027."
        },
        {
          "text": "Moun branch fanmi ki nan n\u00F2 peyi a voye chache l\u0027. Yo tout ansanm, y\u0027 al jwenn Woboram, yo di l\u0027 konsa:"
        },
        {
          "text": "-Salomon, papa ou, te di anpil ak nou, li te peze nou anpil. Koulye a, f\u00E8 yon leve men pou nou. Kite nou viv yon ti jan pi al\u00E8z, n\u0027a s\u00E8vi ou n\u00E8t ale."
        },
        {
          "text": "Woboram di yo: -Tounen nan twa jou. L\u00E8 sa a, m\u0027a ban nou repons. Epi p\u00E8p la al f\u00E8 wout li."
        },
        {
          "text": "Woboram menm al jwenn ch\u00E8f fanmi ki te s\u00E8vi konseye pou Salomon, papa l\u0027, l\u00E8 l\u0027 t\u0027ap viv, li mande yo: -Kisa pou m\u0027 reponn p\u00E8p la? Ki kons\u00E8y nou ban mwen?"
        },
        {
          "text": "Yo reponn li: -Si j\u00F2di a ou f\u00E8 p\u00E8p la w\u00E8 se s\u00E8vi ou vle s\u00E8vi l\u0027, si ou asepte f\u00E8 sa yo mande ou la, si ou pale byen ak yo, y\u0027ap toujou s\u00E8vi ou."
        },
        {
          "text": "Men, Woboram pa koute kons\u00E8y granmoun yo te ba li a, l\u0027 al jwenn jenn gason ki te leve ansanm av\u00E8 l\u0027 yo, l\u00E8fini ki te toujou la av\u00E8 l\u0027, li mande yo kons\u00E8y."
        },
        {
          "text": "Li di yo: -Ki kons\u00E8y nou ta ban mwen? Kisa pou m\u0027 reponn p\u00E8p la k\u0027ap mande m\u0027 pou m\u0027 f\u00E8 yon leve men pou yo?"
        },
        {
          "text": "Jenn gason kanmarad li yo reponn li: -Men sa w\u0027a di moun sa yo k\u0027ap plenyen ba ou pou papa ou ki t\u0027ap peze yo, epi k\u0027ap mande ou f\u00E8 yon leve men pou yo. W\u0027a di yo: Si papa m\u0027 te di ak nou, mwen menm m\u0027ap pi di pase l\u0027."
        },
        {
          "text": "Wi, w\u0027a di yo: Papa m\u0027 t\u0027ap peze nou anba chay lou, mwen menm m\u0027ap mete sou chay la ank\u00F2. Papa m\u0027 te bat nou ak fw\u00E8t, mwen menm m\u0027ap pase fw\u00E8t la anba sann pou m\u0027 bat nou."
        },
        {
          "text": "Twa jou apre vre, Jewoboram tounen ansanm ak tout p\u00E8p Izray\u00E8l la vin jwenn wa Woboram jan li te di yo a."
        },
        {
          "text": "Wa a pa koute kons\u00E8y granmoun yo, li pale di ak p\u00E8p la."
        },
        {
          "text": "Li reponn yo jan jenn gason yo te ba l\u0027 kons\u00E8y f\u00E8 a. Li di yo: -Papa m\u0027 t\u0027ap peze nou anba chay lou, mwen menm m\u0027ap mete sou chay n\u0027ap pote deja a. Papa m\u0027 te bat nou ak fw\u00E8t, mwen menm m\u0027ap pase fw\u00E8t la anba sann pou m\u0027 bat nou."
        },
        {
          "text": "Se konsa wa a pa t\u0027 asepte f\u00E8 sa p\u00E8p la te mande l\u0027 la. Sa se travay Sey\u00E8 a menm ki te vle pou sa li te voye Akija, pwof\u00E8t Silo a, al di Jewoboram, pitit Nebat la, rive vre."
        },
        {
          "text": "L\u00E8 p\u00E8p Izray\u00E8l la w\u00E8 wa a pa t\u0027 soti pou li f\u00E8 sa yo te mande l\u0027 la, yo reponn wa a. Yo di li: -Nou pa gen anyen pou nou w\u00E8 ak David. Nou pa bezwen anyen nan zaf\u00E8 pitit Izayi a. Ann al lakay nou, nou menm moun peyi Izray\u00E8l yo! Ann kite pitit David yo degaje yo pou kont yo ak fanmi yo! Se konsa moun p\u00E8p Izray\u00E8l yo vire do al lakay yo."
        },
        {
          "text": "Yo kite Woboram pou li gouv\u00E8nen s\u00E8lman sou moun ki rete nan p\u00F2syon t\u00E8 branch fanmi Jida a."
        },
        {
          "text": "Apre sa, wa Woboram voye Adoram ki te reskonsab travay k\u00F2ve yo b\u00F2 kote moun Izray\u00E8l yo. Men moun Izray\u00E8l yo kalonnen li w\u00F2ch jouk li mouri. L\u00E8 sa a, wa Woboram prese moute sou cha li, li kouri ale lavil Jerizal\u00E8m."
        },
        {
          "text": "Depi l\u00E8 sa a, moun p\u00E8p Izray\u00E8l yo vire do bay moun fanmi David yo jouk jounen j\u00F2di a."
        },
        {
          "text": "L\u00E8 moun peyi Izray\u00E8l yo vin konnen Jewoboram te tounen soti peyi Lejip, yo voye chache l\u0027 pou l\u0027 vin nan yon reyinyon. Yo f\u00E8 msye wa sou tout peyi Izray\u00E8l la. Se moun branch fanmi Jida yo ase ki te kenbe f\u00E8m ak fanmi David la."
        },
        {
          "text": "L\u00E8 Woboram rive lavil Jerizal\u00E8m, li sanble sankatrevenmil (180.000) s\u00F2lda nan pi bon s\u00F2lda ki te nan branch fanmi Jida ak nan branch fanmi Benjamen pou l\u0027 al goumen ak moun peyi Izray\u00E8l yo, pou l\u0027 mete yo anba l\u00F2d li ank\u00F2."
        },
        {
          "text": "Men, Bondye pale ak Chemaya, pwof\u00E8t li a, li di l\u0027 konsa:"
        },
        {
          "text": "-Pale ak Woboram, pitit Salomon an, wa peyi Jida a, ansanm ak tout moun ki f\u00E8 pati branch fanmi Jida ak branch fanmi Benjamen. Di yo:"
        },
        {
          "text": "Men mesaj mwen menm Sey\u00E8 a, mwen voye ba yo: Pa konprann pou n\u0027 al atake moun peyi Izray\u00E8l yo. Se fanmi nou yo ye. Tounen lakay nou. Sa ki rive a se travay mwen, se mwen ki vle l\u0027 konsa. Moun yo koute l\u00F2d Sey\u00E8 a vre, yo tout al lakay yo jan Sey\u00E8 a te di yo a."
        },
        {
          "text": "Jewoboram ranf\u00F2se miray ranpa lavil Sich\u00E8m nan m\u00F2n peyi Efrayim. Se la l\u0027 al rete pou yon tan. Apre sa, li kite Sich\u00E8m, l\u0027 al ranf\u00F2se miray ranpa lavil Penw\u00E8l."
        },
        {
          "text": "L\u00E8fini, Jewoboram di nan k\u00E8 li: -Jan sa ye koulye a, gouv\u00E8nman an pral tounen nan men moun fanmi David yo ank\u00F2."
        },
        {
          "text": "Paske, si p\u00E8p la gen pou moute lavil Jerizal\u00E8m chak l\u00E8 pou touye b\u00E8t pou Sey\u00E8 a nan Tanp lan, rive yon l\u00E8, y\u0027ap tounen al jwenn Woboram, wa peyi Jida a. L\u00E8 sa a, y\u0027a touye m\u0027 pou y\u0027 al jwenn li ank\u00F2."
        },
        {
          "text": "L\u00E8 li fin f\u00E8 lide sa a, li f\u00E8 de estati towo an l\u00F2, epi li di p\u00E8p la: -Nou moute kont nou koulye a lavil Jerizal\u00E8m pou f\u00E8 s\u00E8vis. Nou menm moun p\u00E8p Izray\u00E8l, men bondye pa nou, bondye ki te f\u00E8 nou soti kite peyi Lejip."
        },
        {
          "text": "Li mete yonn nan estati towo yo lavil Bet\u00E8l, li mete l\u00F2t la lavil Dann."
        },
        {
          "text": "Se konsa p\u00E8p la rive f\u00E8 sa ki mal. Y\u0027 al f\u00E8 s\u00E8vis pou zid\u00F2l yo lavil Bet\u00E8l ak lavil Dann."
        },
        {
          "text": "Jewoboram al bati l\u00F2t kay zid\u00F2l sou t\u00E8t k\u00E8k m\u00F2n. Li chwazi k\u00E8k gason nan p\u00E8p la ki pa t\u0027 nan branch fanmi Levi yo pou s\u00E8vi pr\u00E8t."
        },
        {
          "text": "Jewoboram chwazi kenzy\u00E8m jou nan wity\u00E8m mwa a pou yon jou f\u00E8t, tankou f\u00E8t yo f\u00E8 nan peyi Jida a. Sou lot\u00E8l lavil Bet\u00E8l la, li touye b\u00E8t pou estati towo li te f\u00E8 f\u00E8 yo. L\u00E8fini, se la lavil Bet\u00E8l ank\u00F2 li mete pr\u00E8t ki pou s\u00E8vi nan l\u00F2t kote li te bati pou f\u00E8 s\u00E8vis yo."
        },
        {
          "text": "Se konsa, sou kenzy\u00E8m jou wity\u00E8m mwa a, jou li menm li te chwazi a, li moute lavil Bet\u00E8l, l\u0027 al touye b\u00E8t sou lot\u00E8l la pou fete f\u00E8t li menm li te f\u00E8 lide fete pou p\u00E8p Izray\u00E8l la."
        }
      ]
    },
    {
      "VERS": [
        {
          "text": "L\u00E8 sa a, Sey\u00E8 a bay yonn nan pwof\u00E8t li yo ki te nan peyi Jida l\u00F2d pou li moute lavil Bet\u00E8l. L\u00E8 li rive lavil Bet\u00E8l, Jewoboram te kanpe b\u00F2 lot\u00E8l la ap boule lansan."
        },
        {
          "text": "Dapre l\u00F2d Sey\u00E8 a te ba li a, pwof\u00E8t la pale byen f\u00F2, li bay mesaj sa a sou lot\u00E8l la: -Ou menm lot\u00E8l! Wi, ou menm lot\u00E8l! Men sa Sey\u00E8 a di: Nan fanmi David la, gen yon timoun ki pral f\u00E8t, y\u0027ap rele l\u0027 Jozyas. L\u0027ap vini, l\u0027ap pran tout pr\u00E8t k\u0027ap s\u00E8vi nan kay zid\u00F2l yo, pr\u00E8t k\u0027ap boule lansan sou ou yo, l\u0027ap touye yo sou ou. L\u00E8fini, sou ou ank\u00F2 y\u0027a boule zosman moun."
        },
        {
          "text": "Menm jou sa a pwof\u00E8t la bay yon siy, li di konsa: -Lot\u00E8l sa a pral fann de b\u00F2. Sann dife ki sou li a pral gaye tout at\u00E8 a. L\u00E8 n\u0027a w\u00E8 sa, n\u0027a konnen se Sey\u00E8 a menm ki pale nan bouch mwen."
        },
        {
          "text": "L\u00E8 Jewoboram tande paw\u00F2l pwof\u00E8t la te di sou lot\u00E8l Bet\u00E8l la, li lonje men l\u0027 anwo lot\u00E8l la sou pwof\u00E8t la, li di: -Pran msye! Men, men li te lonje sou pwof\u00E8t la rete tou r\u00E8d, li pa t\u0027 ka f\u00E8 yon mouvman av\u00E8 l\u0027 ank\u00F2."
        },
        {
          "text": "Lamenm, lot\u00E8l la rete konsa, li fann de b\u00F2, epi sann dife ki te sou li a gaye tout at\u00E8 a, jan pwof\u00E8t la te di sa nan non Sey\u00E8 a."
        },
        {
          "text": "wa Jewoboram pran lapaw\u00F2l ank\u00F2, li di pwof\u00E8t Bondye a konsa: -Tanpri, lapriy\u00E8 Sey\u00E8 a, Bondye ou la, pou mwen. Mande l\u0027 pou l\u0027 geri men m\u0027. Pwof\u00E8t la lapriy\u00E8 Sey\u00E8 a vre, epi men wa a geri, li vin jan li te ye anvan an."
        },
        {
          "text": "Apre sa, wa a di pwof\u00E8t la konsa: -Ann al lakay av\u00E8 m\u0027. W\u0027a manje. L\u00E8fini, m\u0027a f\u00E8 ou kado kich\u00F2y."
        },
        {
          "text": "Pwof\u00E8t la reponn: -Ou ta m\u00E8t ban mwen mwatye nan tout rich\u00E8s ou yo, mwen p\u0027ap mete pwent pye m\u0027 lakay ou. Mwen p\u0027ap manje pen, ni mwen p\u0027ap bw\u00E8 dlo isit la."
        },
        {
          "text": "Paske, Sey\u00E8 a te ban mwen l\u00F2d pou m\u0027 pa ni manje ni bw\u00E8 anyen, l\u00E8fini pou m\u0027 pa pran menm chemen mwen te vini an pou m\u0027 tounen lakay mwen."
        },
        {
          "text": "Se konsa li pran yon l\u00F2t wout pou l\u0027 tounen lakay li, li pa pran menm chemen li te pran l\u00E8 li t\u0027ap vini lavil Bet\u00E8l la."
        },
        {
          "text": "Nan tan sa a, te gen yon pwof\u00E8t ki te rete lavil Bet\u00E8l. Li te granmoun anpil. Pitit gason l\u0027 yo vin rakonte l\u0027 tou sa pwof\u00E8t Bondye a te f\u00E8 jou sa a lavil Bet\u00E8l, ak tou sa li te di wa Jewoboram."
        },
        {
          "text": "Pwof\u00E8t la mande yo ki wout yo w\u00E8 l\u0027 pran. Pitit gason l\u0027 yo moutre l\u0027 chemen pwof\u00E8t Bondye ki te soti peyi Jida a te pran."
        },
        {
          "text": "Li di pitit gason l\u0027 yo sele bourik li pou li. Yo sele bourik li a, li moute sou li,"
        },
        {
          "text": "li pati d\u00E8y\u00E8 pwof\u00E8t Bondye a. Li jwenn li chita anba yon pye chenn. Li mande l\u0027: -Se ou menm pwof\u00E8t Bondye ki soti peyi Jida a? Nonm lan reponn: -Se mwen wi!"
        },
        {
          "text": "Li di l\u0027 konsa: -Ann al lakay av\u00E8 m\u0027. W\u0027a manje kich\u00F2y!"
        },
        {
          "text": "Men pwof\u00E8t peyi Jida a di l\u0027: -Non, m\u0027 pa ka tounen av\u00E8 ou, ni m\u0027 pa ka al lakay ou. L\u00E8fini, m\u0027 p\u0027ap manje, m\u0027 p\u0027ap bw\u00E8 anyen av\u00E8 ou isit la."
        },
        {
          "text": "Paske Sey\u00E8 a te ban m\u0027 l\u00F2d pou m\u0027 pa t\u0027 ni manje ni bw\u00E8 anyen av\u00E8 ou isit la, l\u00E8fini pou m\u0027 pa pran menm chemen mwen te pase pou m\u0027 vini an pou m\u0027 tounen."
        },
        {
          "text": "L\u00E8 sa a pwof\u00E8t lavil Bet\u00E8l la di l\u0027: -Mwen menm tou, mwen se yon pwof\u00E8t tankou ou. Se Sey\u00E8 a menm ki te voye yonn nan zanj li yo vin di m\u0027 pou m\u0027 f\u00E8 ou tounen lakay ansanm av\u00E8 m\u0027, l\u00E8fini pou m\u0027 ba ou manje, pou m\u0027 ba ou bw\u00E8! Men se manti pwof\u00E8t lavil Bet\u00E8l la t\u0027ap ba li."
        },
        {
          "text": "Se konsa pwof\u00E8t peyi Jida a tounen lakay pwof\u00E8t Bet\u00E8l la, li manje, li bw\u00E8 av\u00E8 l\u0027."
        },
        {
          "text": "Yo te chita b\u00F2 tab la toujou l\u00E8 Sey\u00E8 a pale ak pwof\u00E8t Bet\u00E8l la"
        },
        {
          "text": "ki pale byen move ak pwof\u00E8t peyi Jida a. Li di l\u0027 byen f\u00F2: -Sey\u00E8 a di ou ou pa koute l\u00F2d li te ba ou, ou pa f\u00E8 sa li te mande ou f\u00E8 a."
        },
        {
          "text": "Okontr\u00E8, ou tounen, ou manje, ou bw\u00E8 yon kote li te ba ou l\u00F2d pa f\u00E8 sa. Se pout\u00E8t sa w\u0027ap mouri, l\u00E8fini, ou p\u0027ap antere nan kavo fanmi ou."
        },
        {
          "text": "L\u00E8 yo fin manje, pwof\u00E8t lavil Bet\u00E8l la sele bourik pwof\u00E8t peyi Jida a pou li."
        },
        {
          "text": "Pwof\u00E8t peyi Jida a pati. Li kontre ak yon lyon sou chemen li, lyon an touye l\u0027. Kadav li te blayi at\u00E8 a nan mitan chimen an. Bourik la ak lyon an te rete la b\u00F2 kote l\u0027."
        },
        {
          "text": "Moun ki t\u0027ap pase b\u00F2 la w\u00E8 kadav la at\u00E8 nan chimen an ansanm ak lyon an b\u00F2 kote l\u0027. Yo antre lavil Bet\u00E8l kote pwof\u00E8t granmoun lan te rete a, yo rakonte sa yo w\u00E8."
        },
        {
          "text": "L\u00E8 pwof\u00E8t la tande sa, li di: -Se pwof\u00E8t ki te dezobeyi l\u00F2d Sey\u00E8 a te ba li a. Konsa, Sey\u00E8 a voye yon lyon atake l\u0027. Lyon an kraze l\u0027, li touye l\u0027 jan Sey\u00E8 a te di l\u0027 l\u0027ap f\u00E8 l\u0027 la."
        },
        {
          "text": "Li di pitit gason l\u0027 yo. -Sele bourik la pou mwen! Yo sele bourik msye."
        },
        {
          "text": "Msye pati, li jwenn kadav pwof\u00E8t peyi Jida a lonje at\u00E8 a nan chimen an, bourik la ak lyon an kanpe b\u00F2 kote l\u0027 toujou. Lyon an pa t\u0027 manje kadav la, ni li pa t\u0027 f\u00E8 bourik la anyen."
        },
        {
          "text": "Pwof\u00E8t lavil Bet\u00E8l l\u0027a ranmase kadav l\u0027a, li mete l\u0027 sou bourik la, li pote l\u0027 tounen lavil Bet\u00E8l. Li pran lapenn pou li. L\u00E8fini, li antere l\u0027."
        },
        {
          "text": "Li mete kadav la nan kavo pw\u00F2p fanmi l\u0027. Li menm ansanm ak pitit gason li yo kriye pou li, yo t\u0027ap di: -Woy, fr\u00E8 mwen! Ou al kite m\u0027 vre?"
        },
        {
          "text": "Apre lant\u00E8man an, pwof\u00E8t la pale ak pitit gason l\u0027 yo. Li di yo: -L\u00E8 m\u0027a mouri, n\u0027a antere m\u0027 nan kavo sa a, n\u0027a mete kadav mwen kole kole ak kadav pa l\u0027 la."
        },
        {
          "text": "Paw\u00F2l Sey\u00E8 a te ba li l\u00F2d di sou lot\u00E8l lavil Bet\u00E8l la ak sou l\u00F2t kote y\u0027ap f\u00E8 s\u00E8vis nan lavil Samari yo gen pou rive vre."
        },
        {
          "text": "Apre tout bagay sa yo, Jewoboram, wa peyi Izray\u00E8l la, donnen pi r\u00E8d nan vye bagay li t\u0027ap f\u00E8 yo. Li t\u0027ap chwazi moun nan p\u00E8p la toujou pou s\u00E8vi pr\u00E8t nan tanp li te bati pou zid\u00F2l yo. Depi yon moun te vle pr\u00E8t, li te ba l\u0027 pouvwa a pou li te s\u00E8vi pr\u00E8t nan tanp zid\u00F2l yo."
        },
        {
          "text": "Se konsa, tout fanmi Jewoboram lan lage k\u00F2 yo nan f\u00E8 sa ki mal. Se pout\u00E8t sa, tout fanmi sa a fini, li dispar\u00E8t n\u00E8t sou lat\u00E8."
        }
      ]
    },
    {
      "VERS": [
        {
          "text": "L\u00E8 sa a, Abija, pitit gason wa Jewoboram lan, tonbe malad."
        },
        {
          "text": "Jewoboram di madanm li: -Abiye ou yon jan pou pesonn pa rekon\u00E8t se madanm mwen ou ye, pati ale lavil Silo. Se la pwof\u00E8t Akija rete; se li ki te di m\u0027 mwen tapral gouv\u00E8nen p\u00E8p Izray\u00E8l la."
        },
        {
          "text": "W\u0027a pran dis pen, k\u00E8k gato ak yon bokal siwo my\u00E8l pou f\u00E8 l\u0027 kado, ou v al lakay li. S\u00E8ten, l\u0027a f\u00E8 ou konnen sa ki pou rive pitit gason nou an."
        },
        {
          "text": "Se konsa madan Jewoboram ale lakay Akija lavil Silo. Akija te granmoun anpil, li pa t\u0027 w\u00E8 nan je l\u0027 ank\u00F2."
        },
        {
          "text": "Sey\u00E8 a te f\u00E8 Akija konnen madan Jewoboram ap vin w\u00E8 li pou pitit gason l\u0027 lan ki malad. Li te di l\u0027: -L\u00E8 madan Jewoboram vini, l\u0027ap f\u00E8 t\u00E8t li pase pou yon l\u00F2t moun. Ou menm, w\u0027a di l\u0027 sa m\u0027a mete nan bouch ou pou di l\u0027. L\u00E8 madan Jewoboram rive, li f\u00E8 t\u00E8t li pase pou yon l\u00F2t moun vre."
        },
        {
          "text": "Men, l\u00E8 Akija tande l\u0027 bri pye l\u0027 ap vini nan pap\u00F2t la, li di l\u0027: -Antre non, madan Jewoboram. Poukisa w\u0027ap f\u00E8 t\u00E8t ou pase pou l\u00F2t moun konsa? Tout jan, mwen gen move nouv\u00E8l pou ou."
        },
        {
          "text": "Ale di Jewoboram men sa Sey\u00E8 a, Bondye p\u00E8p Izray\u00E8l la voye di l\u0027: Mwen te chwazi ou nan mitan p\u00E8p la, mwen mete ou ch\u00E8f sou p\u00E8p mwen an, p\u00E8p Izray\u00E8l la."
        },
        {
          "text": "Mwen wete baton k\u00F2mandman nan men moun fanmi David yo, mwen ba ou li. Men, ou pa t\u0027 tankou David. s\u00E8vit\u00E8 m\u0027 lan, ki te toujou koute l\u00F2d mwen te ba li, ki te mache ak k\u00E8 kontan nan chemen mwen te ba li, ki te f\u00E8 sa ki pou f\u00E8 m\u0027 plezi ase."
        },
        {
          "text": "Ou f\u00E8 pi mal pase sa ki te ch\u00E8f anvan ou yo. Ou s\u00E8vi l\u00F2t bondye, ou f\u00E8 estati an kwiv pou yo, ou voye m\u0027 jete, ou f\u00E8 m\u0027 fache."
        },
        {
          "text": "Se pout\u00E8t sa, Jewoboram, mwen pral f\u00E8 mal\u00E8 tonbe sou fanmi ou. Mwen pral touye d\u00E8nye gason nan fanmi ou, timoun kou granmoun. M\u0027ap dispar\u00E8t fanmi ou n\u00E8t nan peyi Izray\u00E8l, y\u0027ap bale yo voye jete tankou yo jete poupou."
        },
        {
          "text": "Chen pral manje kadav moun nan fanmi ou ki va mouri nan lavil. Malfini karanklou va manje kadav sa ki va mouri andey\u00F2. Se Sey\u00E8 a menm ki di sa."
        },
        {
          "text": "Ou menm pou t\u00E8t pa ou, madan Jewoboram, leve non, tounen lakay ou. Rive w\u0027a rive lavil la, pitit la ap mouri."
        },
        {
          "text": "Tout moun peyi Izray\u00E8l yo va pran lapenn pou li, y\u0027a antere l\u0027. Nan tout fanmi Jewoboram lan, se li menm ase y\u0027ap antere paske, nan tout fanmi an, se li menm ase ki te yon ti jan bon nan je Sey\u00E8 a, Bondye p\u00E8p Izray\u00E8l la."
        },
        {
          "text": "Sey\u00E8 a pral mete yon l\u00F2t wa pou gouv\u00E8nen p\u00E8p Izray\u00E8l la. Se li menm ki pral dispar\u00E8t fanmi Jewoboram lan. Se pou j\u00F2di a wi sa m\u0027ap di la a. Se pou koulye a menm."
        },
        {
          "text": "Sey\u00E8 a pral pini p\u00E8p Izray\u00E8l la. Yo pral tranble tankou pye wozo k\u0027ap tranble b\u00F2 kouran dlo. Li pral dechouke p\u00E8p Izray\u00E8l la nan bon peyi li te bay zans\u00E8t yo a, li pral gaye yo l\u00F2t b\u00F2 larivy\u00E8 Lefrat, paske yo f\u00E8 Sey\u00E8 a fache l\u00E8 yo f\u00E8 estati pou zid\u00F2l Astate a."
        },
        {
          "text": "Sey\u00E8 a pral lage p\u00E8p Izray\u00E8l la paske Jewoboram te f\u00E8 anpil peche, l\u00E8fini li te pote p\u00E8p Izray\u00E8l f\u00E8 sa ki mal tou."
        },
        {
          "text": "Madan Jewoboram pati, li tounen lavil Tisra. L\u00E8 li f\u00E8 sa l\u0027ap antre lakay li, pitit la mouri."
        },
        {
          "text": "Moun p\u00E8p Izray\u00E8l yo pran lapenn pou pitit la, yo antere l\u0027, jan Sey\u00E8 a te di sa nan bouch pwof\u00E8t Akija a."
        },
        {
          "text": "Tout l\u00F2t bagay wa Jewoboram te f\u00E8 yo, istwa lag\u00E8 li te f\u00E8 ak jan li te gouv\u00E8nen peyi a, n\u0027a jwenn tou sa ekri nan liv Istwa wa peyi Izray\u00E8l yo."
        },
        {
          "text": "Jewoboram te wa pandan venndezan. L\u00E8 li mouri, yo antere l\u0027. Se Nadab, pitit gason l\u0027 lan, ki moute sou fot\u00E8y la nan plas li."
        },
        {
          "text": "Woboram, pitit gason Salomon an, te gen karanteyennan l\u00E8 li vin wa peyi Jida. Li gouv\u00E8nen pandan disetan lavil Jerizal\u00E8m, lavil Sey\u00E8 a te chwazi nan tout peyi Izray\u00E8l la pou anplasman kote pou yo f\u00E8 s\u00E8vis pou li a. Manman Woboram te moun lavil Amon. Li te rele Nama."
        },
        {
          "text": "Moun peyi Jida yo f\u00E8 sa ki mal nan je Sey\u00E8 a. Yo f\u00E8 pi mal pase zans\u00E8t yo. Se konsa yo te lak\u00F2z kol\u00E8 Sey\u00E8 a tonbe sou yo."
        },
        {
          "text": "Yo menm tou, yo bati kay pou f\u00E8 s\u00E8vis pou zid\u00F2l, yo f\u00E8 gwo moniman w\u00F2ch ak estati pou Astate sou t\u00E8t m\u00F2n anba gwo pyebwa."
        },
        {
          "text": "Sa ki pi r\u00E8d toujou, te gen fanm ak gason nan tout kote sa yo ap f\u00E8 jenn\u00E8s nan s\u00E8vis pou zid\u00F2l. Moun peyi Jida yo te lage k\u00F2 yo nan f\u00E8 tout vye malpw\u00F2pte p\u00E8p Sey\u00E8 a te mete dey\u00F2 nan peyi a pou f\u00E8 plas pou p\u00E8p Izray\u00E8l la."
        },
        {
          "text": "Woboram te gen senkan depi li te wa l\u00E8 Chichak, wa peyi Lejip la, atake lavil Jerizal\u00E8m."
        },
        {
          "text": "Li pran tout trez\u00F2 ki te nan tanp lan ak nan pal\u00E8 wa a, ata gwo plak pwot\u00E8j an l\u00F2 Salomon te f\u00E8 f\u00E8 yo."
        },
        {
          "text": "Wa Woboram f\u00E8 f\u00E8 gwo plak pwot\u00E8j an kwiv pou mete nan plas yo. L\u00E8fini, li renm\u00E8t yo nan men ch\u00E8f gad ki t\u0027ap f\u00E8 p\u00F2s nan p\u00F2tay kay wa a."
        },
        {
          "text": "Chak fwa wa a t\u0027ap antre nan Tanp lan, ch\u00E8f gad yo pran gwo plak pwot\u00E8j yo pote yo vini. L\u00E8 l\u0027 ale, yo pote yo tounen nan sal gad la."
        },
        {
          "text": "Tout l\u00F2t bagay wa Woboram te f\u00E8 yo, n\u0027a jwenn yo ekri nan liv Istwa wa peyi Jida yo."
        },
        {
          "text": "Pandan tout tan sa a se te yon lag\u00E8 san rete ant Woboram ak Jewoboran."
        },
        {
          "text": "L\u00E8 Woboram mouri, yo antere l\u0027 nan tonm fanmi an nan lavil David la. Manman l\u0027 te rele Nama, se te moun lavil Amon. Se Abijam, pitit gason Woboram lan, ki moute sou fot\u00E8y la nan plas papa l\u0027."
        }
      ]
    },
    {
      "VERS": [
        {
          "text": "Jewoboram te gen dizwitan depi li te wa peyi Izray\u00E8l la, l\u00E8 Abijam moute wa nan peyi Jida."
        },
        {
          "text": "Li gouv\u00E8nen lavil Jerizal\u00E8m pandan twazan. Manman l\u0027 te rele Maka, se te pitit fi Absalon."
        },
        {
          "text": "Abijam te lage k\u00F2 l\u0027 nan f\u00E8 menm bagay ak papa l\u0027. Li pa t\u0027 s\u00E8vi Sey\u00E8 a, Bondye li a, ak tout k\u00E8 li jan David, zans\u00E8t li a, te f\u00E8."
        },
        {
          "text": "Men pout\u00E8t David, Sey\u00E8 a, Bondye li a, te bay Abijam yon pitit gason pou te toujou gen yon moun nan ras li ap gouv\u00E8nen lavil Jerizal\u00E8m apre li. Konsa lavil Jerizal\u00E8m va toujou rete kanpe."
        },
        {
          "text": "Sey\u00E8 a te f\u00E8 sa paske David te toujou f\u00E8 sa ki dwat devan Sey\u00E8 a. Pandan tout lavi li, li pa t\u0027 janm dezobeyi ankenn l\u00F2d Sey\u00E8 a, si ou wete zaf\u00E8 Ouri, moun peyi Et la."
        },
        {
          "text": "Pandan tout r\u00E8y Woboram lan, se te yon lag\u00E8 san rete ant Woboram ak Jewoboram."
        },
        {
          "text": "Toutan te gen lag\u00E8 tou ant Abijam ak Jewoboram. Tout l\u00F2t bagay Abijam te f\u00E8 yo, n\u0027a jwenn yo ekri nan liv Istwa wa peyi Jida yo."
        },
        {
          "text": "L\u00E8 Abijam mouri, yo antere l\u0027 nan lavil David la, Se Asa, pitit gason l\u0027 lan, ki moute sou fot\u00E8y la nan plas li."
        },
        {
          "text": "Wa Jewoboram t\u0027ap mache sou ventan depi li t\u0027ap gouv\u00E8nen peyi Izray\u00E8l, l\u00E8 Asa moute wa nan peyi Jida."
        },
        {
          "text": "Li gouv\u00E8nen pandan karanteyennan lavil Jerizal\u00E8m. Maka, pitit fi Absalon an, te grann li."
        },
        {
          "text": "Asa te f\u00E8 sa ki dwat devan Sey\u00E8 a, tankou David, zans\u00E8t li."
        },
        {
          "text": "Li netwaye peyi a, li mete tout gason ak tout fanm ki t\u0027ap f\u00E8 jenn\u00E8s nan kay zid\u00F2l yo dey\u00F2 nan peyi a. Li wete tout vye zid\u00F2l ch\u00E8f ki te la anvan l\u0027 yo te f\u00E8."
        },
        {
          "text": "Li menm rive wete Maka, grann li, nan pozisyon manman larenn yo te ba li nan peyi a, paske Maka te f\u00E8 yon vye estati pou Astate. Asa kraze estati a, li f\u00E8 boule l\u0027 nan fon Sedwon an."
        },
        {
          "text": "Malgre li pa t\u0027 rive f\u00E8 dispar\u00E8t tout kay zid\u00F2l yo, limenm li te toujou s\u00E8vi Sey\u00E8 a ak tout k\u00E8 li pandan tout lavi li."
        },
        {
          "text": "Li mete nan Tanp lan tou sa papa l\u0027 te bay pou s\u00E8vis Bondye ansanm ak tout bagay an l\u00F2 ak an ajan limenm li te bay pou Bondye."
        },
        {
          "text": "Pandan tout tan yo t\u0027ap gouv\u00E8nen chak moun b\u00F2 pa yo, se te yon lag\u00E8 san rete ant Asa, wa peyi Jida, ak Bacha, wa peyi Izray\u00E8l."
        },
        {
          "text": "wa Bacha anvayi peyi Jida. Li pran lavil Rama, li plen l\u0027 s\u00F2lda pa l\u0027 pou anpeche moun pase antre soti nan peyi Jida."
        },
        {
          "text": "L\u00E8 wa Asa w\u00E8 sa, li pran tout r\u00E8s bagay an l\u00F2 ak bagay an ajan ki te rete nan tanp lan ak nan pal\u00E8 a, li renm\u00E8t yo nan men k\u00E8k moun pa l\u0027, li voye yo lavil Damas b\u00F2 kote Bennadad, wa peyi Siri, pitit gason Tabrimon, pitit pitit Ezyon, ak mesaj sa a:"
        },
        {
          "text": "-Annou pase kontra yonn ak l\u00F2t tankou zans\u00E8t nou yo te f\u00E8 l\u0027 la. Men mwen voye bagay an l\u00F2 ak bagay an ajan sa yo f\u00E8 ou kado. Koulye a, kase kontra ou pase ak Bacha, wa peyi Izray\u00E8l la, konsa la blije wete s\u00F2lda li yo nan peyi mwen an."
        },
        {
          "text": "wa Bennadad dak\u00F2 av\u00E8k sa wa Asa te voye di l\u0027 la. Li voye ch\u00E8f lame li yo al atake lavil peyi Izray\u00E8l yo. Yo pran lavil Iyon, lavil Dann, lavil Ab\u00E8l-b\u00E8t Maka, tout z\u00F2n ki toupre letan Galile a, ak tout p\u00F2syon t\u00E8 branch fanmi Neftali a."
        },
        {
          "text": "L\u00E8 Bacha vin konn sa, li wete tout s\u00F2lda ki te plen lavil Rama a, l\u0027 ale lavil Tizra."
        },
        {
          "text": "L\u00E8 sa a, wa Asa f\u00E8 rele d\u00E8nye moun nan peyi Jida a pou wete w\u00F2ch ak bwa wa Bacha te f\u00E8 anpile pou ranf\u00F2se miray ranpa lavil Rama. Wa Asa s\u00E8vi ak materyo sa yo pou ranf\u00F2se miray ranpa lavil Mispa ak lavil Geba nan p\u00F2syon t\u00E8 branch fanmi Benjamen yo."
        },
        {
          "text": "Tout l\u00F2t istwa sou sa wa Asa te f\u00E8 yo, sou jan li te yon vanyan gason, sou lavil li te bati yo, n\u0027a jwenn tou sa ekri nan liv Istwa wa peyi Jida yo. Men, l\u00E8 l\u0027 konmanse granmoun, yon maladi nan pye rann li enfim."
        },
        {
          "text": "L\u00E8 Asa mouri, yo antere l\u0027 nan tonm fanmi li nan lavil David la. Se Jozafa, pitit li, ki moute sou fot\u00E8y la nan plas li."
        },
        {
          "text": "Wa Asa te gen dezan depi li t\u0027ap gouv\u00E8nen peyi Jida a l\u00E8 Nadad, pitit gason Jewoboram, moute wa nan peyi Izray\u00E8l. Li gouv\u00E8nen peyi a pandan dezan ase."
        },
        {
          "text": "Li f\u00E8 sa ki mal nan je Sey\u00E8 a. Tankou papa l\u0027, li pa t\u0027 mache dwat devan Bondye, l\u00E8fini li te lak\u00F2z p\u00E8p la f\u00E8 sa ki mal tou."
        },
        {
          "text": "Bacha, pitit gason Akija, nan branch fanmi Isaka a, moute yon konplo pou touye Nadab. L\u00E8 sa a, Nadab ak lame Izray\u00E8l la t\u0027ap s\u00E8nen lavil Gibetou nan peyi Filisti. Se la Bacha touye Nadab."
        },
        {
          "text": "Sa rive nan twazy\u00E8m lanne r\u00E8y wa Asa nan peyi Jida. Se konsa Bacha moute wa peyi Izray\u00E8l nan plas Nadab."
        },
        {
          "text": "Rive li rive wa, li touye d\u00E8nye moun nan fanmi Jewoboram lan. Konsa, dapre paw\u00F2l Sey\u00E8 a te mete nan bouch pwof\u00E8t Akija, moun lavil Silo, s\u00E8vit\u00E8 Bondye a, li touye tout moun nan fanmi Jewoboram lan, li pa kite yonn chape."
        },
        {
          "text": "Sa te rive konsa paske Jewoboram te f\u00E8 sa ki mal, l\u00E8fini li te lak\u00F2z p\u00E8p la f\u00E8 sa ki mal tou. Se konsa li te f\u00E8 Sey\u00E8 a, Bondye p\u00E8p Izray\u00E8l la, fache sou li."
        },
        {
          "text": "Tout l\u00F2t bagay Nadab te f\u00E8 yo, n\u0027a jwenn yo ekri nan liv Istwa wa peyi Izray\u00E8l yo."
        },
        {
          "text": "Se te yon lag\u00E8 san rete ant Asa, wa peyi Jida a, ak Bacha, wa peyi Izray\u00E8l la, pandan tout tan yo t\u0027ap gouv\u00E8nen, chak moun b\u00F2 pa yo."
        },
        {
          "text": "Wa Asa t\u0027ap mache sou twazan depi li t\u0027ap gouv\u00E8nen peyi Jida a l\u00E8 Bacha, pitit gason Akija, moute wa nan peyi Izray\u00E8l."
        },
        {
          "text": "Li gouv\u00E8nen pandan vennkatran nan lavil Tiza. Li te f\u00E8 sa ki mal devan Sey\u00E8 a. Tankou Jewoboram, li pa t\u0027 mache dwat devan Bondye. Li te lak\u00F2z p\u00E8p la f\u00E8 sa ki mal tou."
        }
      ]
    },
    {
      "VERS": [
        {
          "text": "Sey\u00E8 a pale ak Jeou, pitit gason Anani. Li ba li mesaj sa a pou Bacha. Li di l\u0027 konsa:"
        },
        {
          "text": "-Bacha pa t\u0027 anyen menm. Men, mwen mete l\u0027 ch\u00E8f sou p\u00E8p mwen an, p\u00E8p Izray\u00E8l la. Koulye a menm, li f\u00E8 tankou Jewoboram, l\u00E8fini li lak\u00F2z p\u00E8p la f\u00E8 sa ki mal tou. Yo f\u00E8 m\u0027 fache ak peche yo f\u00E8 yo."
        },
        {
          "text": "Se konsa mwen pral dispar\u00E8t Bacha ansanm ak tout fanmi li, tankou m\u0027 te f\u00E8 fanmi Jewoboram lan."
        },
        {
          "text": "Chen pral manje kadav moun nan fanmi li ki va mouri nan lavil la. Malfini karanklou va manje kadav sa ki va mouri andey\u00F2 yo."
        },
        {
          "text": "Tout l\u00F2t istwa sou sa Bacha te f\u00E8 yo, sou jan li te yon vanyan gason, n\u0027a jwenn yo ekri nan liv Istwa wa peyi Izray\u00E8l yo."
        },
        {
          "text": "L\u00E8 Bacha mouri, yo antere l\u0027 lavil Tiza. Se Ela, pitit gason l\u0027, ki moute wa nan plas li."
        },
        {
          "text": "Sey\u00E8 a te bay pwof\u00E8t Jeou, pitit gason Anani an, mesaj sa a pou Bacha ak fanmi li pout\u00E8t peche Bacha te f\u00E8 kont Sey\u00E8 a. Li te f\u00E8 Sey\u00E8 a fache sou li non s\u00E8lman paske li te f\u00E8 sa ki mal tankou moun fanmi Jewoboram yo, men tou paske li te touye tout moun nan fanmi Jewoboram lan."
        },
        {
          "text": "Wa Asa t\u0027ap mache sou vennsizan depi li t\u0027ap gouv\u00E8nen peyi Jida l\u00E8 Ela, pitit gason Bacha, moute wa peyi Izray\u00E8l la. Li gouv\u00E8nen pandan dezan lavil Tiza."
        },
        {
          "text": "Zimri, yonn nan ch\u00E8f li yo ki te reskonsab mwatye cha lag\u00E8 wa a, moute yon konplo kont wa a. Yon jou, Ela te lavil Tiza, li t\u0027ap bw\u00E8 gw\u00F2g lakay Atza ki te reskonsab pal\u00E8 wa a."
        },
        {
          "text": "Zimri antre nan kay la, li touye wa Ela, li pran plas li sou fot\u00E8y la. Tou sa pase nan vennsety\u00E8m lanne r\u00E8y Asa, wa peyi Jida a."
        },
        {
          "text": "Moute Zimri moute wa, li touye d\u00E8nye moun nan fanmi Bacha a. Li touye tout gason ki te fanmi l\u0027 osinon zanmi l\u0027."
        },
        {
          "text": "Se konsa Zimri te touye tout fanmi Bacha a, jan Sey\u00E8 a te mete paw\u00F2l la nan bouch pwof\u00E8t Jeou a."
        },
        {
          "text": "Paske Bacha ak Ela, pitit li a, te f\u00E8 Sey\u00E8 a, Bondye p\u00E8p Izray\u00E8l la, fache ak vye zid\u00F2l yo. Yo te peche kont Sey\u00E8 a, yo te lak\u00F2z p\u00E8p la f\u00E8 sa ki mal tou."
        },
        {
          "text": "Tout l\u00F2t bagay Ela te f\u00E8 yo, n\u0027a jwenn yo ekri nan liv Istwa wa peyi Izray\u00E8l la."
        },
        {
          "text": "Wa Asa t\u0027ap mache sou vennsetan depi li t\u0027ap gouv\u00E8nen peyi Jida a, l\u00E8 Zimri pran pouvwa a pou s\u00E8t grenn jou lavil Tiza nan peyi Izray\u00E8l. L\u00E8 sa a, lame p\u00E8p Izray\u00E8l la t\u0027ap s\u00E8nen lavil Gibeton nan peyi Filisti."
        },
        {
          "text": "L\u00E8 s\u00F2lda yo pran nouv\u00E8l Zimri te f\u00E8 konplo sou wa a, li te menm touye l\u0027, lapoula yo nonmen Omri, k\u00F2mandan lame a, wa peyi Izray\u00E8l."
        },
        {
          "text": "Omri kite lavil Gibeton ansanm ak tout lame a, li moute, l\u0027 al s\u00E8nen lavil Tiza."
        },
        {
          "text": "L\u00F2 Zimri w\u00E8 lavil la tapral tonbe nan men Omri, li antre nan ti f\u00F2 ki sou t\u00E8t pal\u00E8 wa a, li mete dife nan pal\u00E8 a, epi li mouri nan dife a."
        },
        {
          "text": "Sa te pase konsa paske Zimri te f\u00E8 sa ki mal nan je Sey\u00E8 a. Tankou Jewoboram, li pa t\u0027 f\u00E8 sa ki dwat devan Sey\u00E8 a, li te lak\u00F2z p\u00E8p Izray\u00E8l la f\u00E8 peche tou."
        },
        {
          "text": "Tout l\u00F2t bagay Zimri te f\u00E8 ak istwa konplo li te moute a, n\u0027a jwenn sa ekri nan liv Istwa wa peyi Izray\u00E8l yo."
        },
        {
          "text": "L\u00E8 sa a, moun peyi Izray\u00E8l yo te f\u00E8 de kan: Mwatye ladan yo te vle f\u00E8 Tibni, pitit gason Genat la, wa. Mwatye te pou Omri."
        },
        {
          "text": "Patizan Omri yo kraze patizan Tibni, pitit gason Genat la. Tibni mouri, Omri moute wa."
        },
        {
          "text": "Se konsa nan tranteyeny\u00E8m lanne r\u00E8y Asa, wa peyi Jida, Omri moute wa peyi Izray\u00E8l. Li gouv\u00E8nen peyi a pandan douzan. Pandan sizan, li gouv\u00E8nen nan lavil Tiza."
        },
        {
          "text": "Apre sa, li achte m\u00F2n Samari a pou simil (6.000) py\u00E8s ajan nan men yon nonm yo te rele Chem\u00E8. Omri bati yon lavil sou t\u00E8t m\u00F2n lan, li rele l\u0027 Samari, dapre non Chem\u00E8, ansyen m\u00E8t t\u00E8 a."
        },
        {
          "text": "Omri f\u00E8 sa ki mal nan je Sey\u00E8 a. Li f\u00E8 pi mal pase moun ki te ch\u00E8f anvan l\u0027 yo."
        },
        {
          "text": "Li mache pye pou pye d\u00E8y\u00E8 Jewoboram, pitit Nebat la: li f\u00E8 sa ki mal, li lak\u00F2z p\u00E8p la f\u00E8 sa ki mal tou. Se konsa yo te f\u00E8 Sey\u00E8 a, Bondye p\u00E8p Izray\u00E8l la, fache ak vye zid\u00F2l yo."
        },
        {
          "text": "Tout l\u00F2t istwa sou sa Omri te f\u00E8 yo, sou jan li te yon vanyan gason, n\u0027a jwenn sa ekri nan liv Istwa wa peyi Izray\u00E8l yo."
        },
        {
          "text": "L\u00E8 Omri mouri, yo antere l\u0027 lavil Samari. Se Akab, pitit gason l\u0027 lan, ki moute wa nan plas li."
        },
        {
          "text": "Wa Asa te gen trantwitan depi li t\u0027ap gouv\u00E8nen peyi Jida a l\u00E8 Akab, pitit Omri a, moute wa peyi Izray\u00E8l. Pandan venndezan li gouv\u00E8nen peyi Izray\u00E8l nan lavil Samari."
        },
        {
          "text": "Li f\u00E8 sa ki mal nan je Sey\u00E8 a. Li f\u00E8 pi mal pase tout moun ki te ch\u00E8f anvan l\u0027 yo."
        },
        {
          "text": "Non s\u00E8lman li te f\u00E8 tankou Jewoboram, pitit Nebat la, men l\u0027 ale pi lwen toujou. Li marye ak Jezab\u00E8l, pitit fi Elbaal, wa peyi Sidon. Li pran s\u00E8vi Baal, l\u0027 al met ajenou devan li."
        },
        {
          "text": "Nan mitan lavil Samari, li bati yon tanp pou Baal, li mete yon lot\u00E8l ladan l\u0027."
        },
        {
          "text": "Li f\u00E8 yon estati pou Astate tou. Li f\u00E8 pi mal pase tout l\u00F2t wa peyi Izray\u00E8l ki te pase anvan l\u0027 yo pou f\u00E8 Sey\u00E8 a, Bondye p\u00E8p Izray\u00E8l la, fache."
        },
        {
          "text": "Se pandan r\u00E8y Akab la, yon nonm yo rele Iy\u00E8l, moun lavil Bet\u00E8l, rebati lavil Jeriko. Men, paw\u00F2l Sey\u00E8 a te di Jozye, pitit Noun lan, rive vre. Abiram, premye pitit Iy\u00E8l la, mouri l\u00E8 yo t\u0027ap fouye fondasyon lavil la, l\u00E8fini Segoub, dezy\u00E8m pitit gason Iy\u00E8l la, mouri l\u00E8 yo t\u0027ap moute p\u00F2tay lavil la."
        }
      ]
    },
    {
      "VERS": [
        {
          "text": "Yon pwof\u00E8t yo te rele Eli, moun lavil Tichbe nan z\u00F2n Galarad, di wa Akab konsa: -Nan non Sey\u00E8 m\u0027ap s\u00E8vi a, Bondye vivan p\u00E8p Izray\u00E8l la, men sa m\u0027ap di ou: Pandan lanne k\u0027ap vini yo, p\u0027ap gen lawouze, p\u0027ap gen lapli si se pa mwen ki mande sa."
        },
        {
          "text": "Apre sa, Sey\u00E8 a pale ak Eli, li di l\u0027 konsa:"
        },
        {
          "text": "-Kite kote ou ye a, ale nan direksyon sol\u00E8y leve. Al kache toupre ravin Kerit la ki sou b\u00F2 sol\u00E8y leve larivy\u00E8 Jouden."
        },
        {
          "text": "W\u0027a jwenn dlo nan ravin lan pou ou bw\u00E8. Mwen bay kaou yo l\u00F2d pou yo pote manje ba ou."
        },
        {
          "text": "Eli f\u00E8 sa Sey\u00E8 a te di l\u0027 f\u00E8 a. Li pati, l\u0027 al rete toupre ravin Kerit la."
        },
        {
          "text": "Kaou yo pote pen ak vyann pou li chak maten, chak asw\u00E8. Li te jwenn dlo pou l\u0027 bw\u00E8 nan ravin lan."
        },
        {
          "text": "K\u00E8k tan apre sa, ravin lan vin ch\u00E8ch, paske lapli pa t\u0027 tonbe nan peyi a."
        },
        {
          "text": "L\u00E8 sa a, Sey\u00E8 a pale ak Eli, li di l\u0027 konsa:"
        },
        {
          "text": "-Leve non! Ale lavil Sarepta, nan peyi wa Sidon an. Se la ou pral rete koulye a. Mwen bay yon fanm v\u00E8v ki rete laba a l\u00F2d pou li ba ou manje."
        },
        {
          "text": "Se konsa Eli leve vre, li pati pou lavil Sarepta. L\u00E8 li rive b\u00F2 p\u00F2tay lavil la, li w\u00E8 yon fanm v\u00E8v ki t\u0027ap ranmase bwa. Li rele l\u0027, li di l\u0027 konsa: -Tanpri, pote ti gout dlo nan yon veso pou m\u0027 bw\u00E8."
        },
        {
          "text": "Madanm lan f\u00E8 sa pou l\u0027 al chache dlo a, Eli rele l\u0027 ank\u00F2, li di l\u0027 konsa: -Tanpri, pote yon moso pen pou mwen tou."
        },
        {
          "text": "Madanm lan reponn li: -Mwen pran Sey\u00E8 a, Bondye ou la ki vivan an, pou temwen, mwen pa gen pen tou kwit lakay mwen. Tou sa m\u0027 genyen se yon ponyen farin frans nan yon ti b\u00F2l ak tigout lwil nan yon bout\u00E8y. Mwen vin ranmase de ti bwa la a pou m\u0027 al pare ti sa ki rete m\u0027 lan pou mwen ak pitit gason m\u0027 lan. L\u00E8 n\u0027a fin manje l\u0027, nou pral rete konsa jouk grangou touye nou."
        },
        {
          "text": "Eli di li: -Pa bat k\u00F2 ou! Ale pare ti manje ou la! S\u00E8lman f\u00E8 yon ti pen pou mwen anvan, epi pote l\u0027 vini. Apre sa, w\u0027a f\u00E8 yonn pou ou ak pitit gason ou lan."
        },
        {
          "text": "Paske men paw\u00F2l Sey\u00E8 a, Bondye p\u00E8p Izray\u00E8l la, di: Ti b\u00F2l farin frans lan ak ti bout\u00E8y lwil oliv la p\u0027ap janm vid jouk jou mwen menm Sey\u00E8 a m\u0027a f\u00E8 lapli tonbe sou lat\u00E8 ank\u00F2."
        },
        {
          "text": "Madanm lan ale, li f\u00E8 sa Eli te di l\u0027 f\u00E8 a. Se konsa pandan lontan, ni madanm lan, ni pitit gason l\u0027 lan, ni Eli, yo tout jwenn manje pou yo manje."
        },
        {
          "text": "Te toujou gen farin frans nan ti b\u00F2l la ak lwil oliv nan ti bout\u00E8y la, jan Sey\u00E8 a te mete paw\u00F2l la nan bouch pwof\u00E8t Eli."
        },
        {
          "text": "K\u00E8k tan apre sa, pitit gason metr\u00E8s kay la tonbe malad. Maladi a vini pi mal sou li jouk li mouri."
        },
        {
          "text": "Madanm lan di Eli konsa: -S\u00E8vit\u00E8 Bondye, poukisa ou f\u00E8 m\u0027 sa? Ou vin lakay mwen pou f\u00E8 Bondye chonje peche m\u0027 yo, pou f\u00E8 pitit gason m\u0027 lan mouri."
        },
        {
          "text": "Eli reponn: -Ban m\u0027 pitit la. Li pran ti gason an nan men manman l\u0027, li moute av\u00E8 l\u0027 nan py\u00E8s chanm anwo kay la kote li te rete a, li mete l\u0027 kouche sou kabann li."
        },
        {
          "text": "Apre sa, li lapriy\u00E8, li di: -Sey\u00E8, Bondye mwen, poukisa pou ou f\u00E8 v\u00E8v sa a tout lapenn sa a? Li resevwa m\u0027 lakay li, men w\u0027ap pran pitit li."
        },
        {
          "text": "Eli kouche twa fwa sou pitit la, li lapriy\u00E8. Li di: -Sey\u00E8, Bondye mwen, tanpri, bay pitit la lavi ank\u00F2."
        },
        {
          "text": "Sey\u00E8 a koute lapriy\u00E8 Eli a, li bay pitit la lavi ank\u00F2. Ti gason an rekonmanse pran souf."
        },
        {
          "text": "Eli pran ti bway la, li desann anba av\u00E8 l\u0027, li renm\u00E8t li bay manman l\u0027, li di l\u0027: -Gade! Ti gason ou lan vivan!"
        },
        {
          "text": "Madanm lan reponn: -Koulye a mwen w\u00E8 se yon s\u00E8vite Bondye ou ye vre. Paw\u00F2l nan bouch ou se paw\u00F2l Bondye vre."
        }
      ]
    },
    {
      "VERS": [
        {
          "text": "Apre sa, k\u00E8k tan pase. Chechr\u00E8s la t\u0027ap mache sou twazan depi li t\u0027ap bat peyi a. L\u00E8 sa a, Sey\u00E8 a pale ak Eli, li di l\u0027 konsa: -Al par\u00E8t devan wa Akab. Mwen pral f\u00E8 lapli tonbe."
        },
        {
          "text": "Eli pati pou l\u0027 al devan wa Akab. Grangou a te r\u00E8d anpil pou moun lavil Samari yo."
        },
        {
          "text": "Akab te f\u00E8 rele Abdyas ki te reskonsab pal\u00E8 a. Abdyas sa a te s\u00E8vi Sey\u00E8 a ak tout k\u00E8 li."
        },
        {
          "text": "L\u00E8 larenn Jezab\u00E8l t\u0027ap f\u00E8 touye pwof\u00E8t Sey\u00E8 yo, li menm Abdyas te sove san (100) ladan yo. Li te kache yo nan de gw\u00F2t, li te mete senkant nan chak gw\u00F2t. L\u00E8fini, li ba yo manje, li ba yo bw\u00E8."
        },
        {
          "text": "Akab te di Abdyas: -Nou pral mache nan tout peyi a, nou pral gade b\u00F2 tout sous dlo, nan tout ravin kote nou ka jwenn z\u00E8b pou bay chwal yo ak mil\u00E8t yo. Konsa nou p\u0027ap bezwen touye ladan yo."
        },
        {
          "text": "Yo separe peyi a f\u00E8 de z\u00F2n, yo chak pran yon z\u00F2n pou yo mache al chache z\u00E8b. Se konsa Akab pran yon chemen, Abdyas pran yon l\u00F2t chemen."
        },
        {
          "text": "Antan Abdyas ap mache konsa, li tonbe bab pou bab ak Eli. Li rekon\u00E8t li, li bese t\u00E8t li jouk at\u00E8 devan li. Li mande l\u0027: -Se ou menm vre, Eli, m\u00E8t mwen?"
        },
        {
          "text": "Eli reponn: -Wi, se mwen! Ale di wa a, m\u00E8t ou a, men m\u0027 isit la!"
        },
        {
          "text": "Abdyas reponn: -Kisa m\u0027 f\u00E8 ki mal pou ou voye m\u0027 al chache lanm\u00F2 nan men wa Akab?"
        },
        {
          "text": "Mwen pran Sey\u00E8 ki vivan an, Bondye ou la, pou temwen, pa gen peyi sou lat\u00E8 kote wa a pa f\u00E8 chache ou. Chak fwa nan yon peyi yo di l\u0027 ou pa lakay yo, wa Akab te f\u00F2se ch\u00E8f la ak tout p\u00E8p la f\u00E8 s\u00E8man yo pa t\u0027 jwenn ou."
        },
        {
          "text": "Epi, koulye a ou vle pou m\u0027 al di li men ou isit la?"
        },
        {
          "text": "Bon, vire m\u0027 vire do m\u0027 ale la a, si lespri Sey\u00E8 a pran ou, li pote ou yon kote m\u0027 pa konnen, l\u00E8 m\u0027a di wa Akab ou isit la, l\u00E8 l\u0027a vini li pa w\u00E8 ou, l\u0027ap touye m\u0027. Chonje mwen menm m\u0027ap s\u00E8vi Sey\u00E8 a ak krentif depi mwen piti."
        },
        {
          "text": "M\u00E8t, yo pa janm rakonte ou sa m\u0027 te f\u00E8 l\u00E8 Jezab\u00E8l t\u0027ap touye pwof\u00E8t Sey\u00E8 yo? Mwen kache san (100) pwof\u00E8t nan de gw\u00F2t, senkant nan chak gw\u00F2t, mwen ba yo manje, mwen ba yo bw\u00E8."
        },
        {
          "text": "Men koulye a ou vle pou m\u0027 al di wa a men ou isit la! L\u0027ap touye m\u0027!"
        },
        {
          "text": "Eli reponn li: -Mwen pran Sey\u00E8 m\u0027ap s\u00E8vi a, Bondye ki gen tout pouvwa a, pou temwen. J\u00F2di a m\u0027ap par\u00E8t devan Akab!"
        },
        {
          "text": "Se konsa Abdyas pati, li jwenn Akab, li f\u00E8 l\u0027 rap\u00F2. Akab vin kontre Eli."
        },
        {
          "text": "W\u00E8 Akab w\u00E8 Eli, li di l\u0027: -Apa ou sa! Se ou menm k\u0027ap rale mal\u00E8 sou p\u00E8p Izray\u00E8l la konsa!"
        },
        {
          "text": "Eli reponn li: -Se pa mwen ki rale mal\u00E8 sou p\u00E8p Izray\u00E8l la. Se ou menm ak tout fanmi papa ou yo ki lak\u00F2z, paske nou dezobeyi l\u00F2d Sey\u00E8 a te bay, n\u0027 al adore zid\u00F2l Baal yo."
        },
        {
          "text": "Koulye a, bay l\u00F2d pou tout moun p\u00E8p Izray\u00E8l yo vin sanble b\u00F2 kote m\u0027 sou m\u00F2n Kam\u00E8l la. Gen katsansenkant (450) pwof\u00E8t Baal ak katsan (400) pwof\u00E8t zid\u00F2l fanm yo rele Astate a Jezab\u00E8l ap pran swen. F\u00E8 yo vini tou."
        },
        {
          "text": "Akab voye chache tout p\u00E8p Izray\u00E8l la. Li f\u00E8 sanble tout pwof\u00E8t Baal yo sou m\u00F2n Kam\u00E8l la."
        },
        {
          "text": "Eli al kanpe devan p\u00E8p la, li di yo: -Kil\u00E8 n\u0027a sispann woule de b\u00F2! Si se Sey\u00E8 a ki Bondye, se li pou n\u0027 s\u00E8vi. Si se Baal ki Bondye, se li pou n\u0027 s\u00E8vi! Men p\u00E8p la pa di yon mo."
        },
        {
          "text": "Eli di yo: -Nan tout pwof\u00E8t Sey\u00E8 a, se mwen menm ase ki rete. Men gen katsansenkant (450) pwof\u00E8t Baal."
        },
        {
          "text": "Mennen de jenn towo ban nou. Pwof\u00E8t Baal yo va chwazi yonn, y\u0027a touye l\u0027, y\u0027a koupe l\u0027 an moso, y\u0027a mete l\u0027 sou yon pil bwa, men piga yo limen dife. Mwen menm m\u0027a f\u00E8 menm jan an tou ak l\u00F2t towo a. m\u0027a mete l\u0027 sou yon pil bwa, mwen p\u0027ap limen dife."
        },
        {
          "text": "y\u0027a rele bondye yo a. Mwen menm, m\u0027a rele Sey\u00E8 a. Sa ki va voye dife pou reponn lan se li ki Bondye. Tout p\u00E8p la reponn: -Nou dak\u00F2!"
        },
        {
          "text": "L\u00E8 sa a, Eli di pwof\u00E8t Baal yo: -Nou anpil, mwen ban nou devan. Chwazi yon towo. Pare li. L\u00E8fini, rele bondye nou an. Men, pa mete dife nan bwa a."
        },
        {
          "text": "Pwof\u00E8t Baal yo pran towo yo ba yo a, yo pare l\u0027. L\u00E8fini, yo pran rele Baal depi nan maten rive v\u00E8 midi. Yo t\u0027ap di: -Baal o! Reponn nou non! Yo t\u0027ap danse f\u00E8 wonn lot\u00E8l yo te moute a. Pa yon vwa, pa yon repons."
        },
        {
          "text": "V\u00E8 midi, Eli tanmen pase yo nan betiz. Li di yo: -Rele pi f\u00F2 non! Se bondye li ye. Li dwe okipe anpil. Li ka ap kalkile, osinon li nan vwayaj. Li ka ap d\u00F2mi tou. Se pou nou leve l\u0027."
        },
        {
          "text": "Pwof\u00E8t yo pran rele pi f\u00F2. Yo pran nepe ak kouto, yo make tout k\u00F2 yo jan yo te konn f\u00E8 l\u0027 la. San t\u0027ap koule sou yo konsa."
        },
        {
          "text": "L\u00E8 midi fin pase, yo pran rele Baal pi r\u00E8d toujou jouk l\u00E8 pou yo f\u00E8 ofrann apremidi a rive. Men, ankenn vwa pa reponn! Anyen pa pati."
        },
        {
          "text": "L\u00E8 sa a, Eli mande p\u00E8p la pou yo pwoche b\u00F2 kote l\u0027. L\u00E8 yo pwoche vin jwenn li, li rebati lot\u00E8l Sey\u00E8 a paske yo te kraze l\u0027."
        },
        {
          "text": "Li pran douz w\u00F2ch, yonn pou chak branch fanmi pitit Jak\u00F2b yo. Se Sey\u00E8 a ki te bay Jak\u00F2b non Izray\u00E8l li pote a."
        },
        {
          "text": "Li pran w\u00F2ch yo, li rebati lot\u00E8l Sey\u00E8 a. Li fouye yon kannal f\u00E8 wonn lot\u00E8l la. Kannal la te ka pran kat galon dlo."
        },
        {
          "text": "Li ranje bwa yo sou lot\u00E8l la, li dekoupe towo a, li mete moso vyann yo sou bwa yo. L\u00E8fini li di: -Plen kat krich dlo vide yo sou ofrann lan ak sou bwa yo. Apre yo f\u00E8 sa,"
        },
        {
          "text": "li di yo: -F\u00E8 l\u0027 yon dezy\u00E8m fwa. Apre yo f\u00E8 l\u0027, li di yo ank\u00F2: -F\u00E8 l\u0027 yon twazy\u00E8m fwa. Yo f\u00E8 l\u0027 ank\u00F2."
        },
        {
          "text": "Dlo a koule tout at\u00E8 b\u00F2 lot\u00E8l la, li plen kannal la."
        },
        {
          "text": "L\u00E8 l\u00E8 pou yo f\u00E8 ofrann apremidi a rive, pwof\u00E8t Eli pwoche b\u00F2 lot\u00E8l la, li di: -Sey\u00E8, Bondye Abraram, Bondye Izarak ak Bondye Jak\u00F2b, f\u00E8 yo w\u00E8 j\u00F2di a se ou menm ki Bondye p\u00E8p Izray\u00E8l la. F\u00E8 yo rekon\u00E8t se s\u00E8vit\u00E8 ou mwen ye. Se ou menm ki ban m\u0027 l\u00F2d f\u00E8 tout bagay sa yo."
        },
        {
          "text": "Reponn mwen, Sey\u00E8! Reponn mwen pou p\u00E8p sa a ka konnen se ou menm Sey\u00E8 a ki Bondye, pou yo rekon\u00E8t se ou menm k\u0027ap f\u00E8 yo tounen vin jwenn ou."
        },
        {
          "text": "Sey\u00E8 a voye dife soti nan sy\u00E8l la, li boule ofrann lan, bwa yo, w\u00F2ch yo ak anplasman kote lot\u00E8l la te ye a, li f\u00E8 tout dlo ki te nan kannal la cheche."
        },
        {
          "text": "L\u00E8 p\u00E8p la w\u00E8 sa, yo tonbe fas at\u00E8, yo pran rele: -Se Sey\u00E8 a ki Bondye! Se Sey\u00E8 a ki Bondye!"
        },
        {
          "text": "L\u00E8 sa a, Eli di yo: -Mete men sou pwof\u00E8t Baal yo! Pa kite yonn chape. P\u00E8p la mete men sou tout pwof\u00E8t yo. Eli mennen yo desann nan ravin Kison an, li touye yo."
        },
        {
          "text": "Apre sa Eli di wa Akab konsa: -Koulye a, ou m\u00E8t al manje, ou m\u00E8t al bw\u00E8. Mwen tande bri lapli a k\u0027ap vini."
        },
        {
          "text": "Akab al manje, l\u0027 al bw\u00E8. Eli menm moute sou t\u00E8t m\u00F2n Kam\u00E8l. Li mete ajenou, li bese t\u00E8t li jouk at\u00E8."
        },
        {
          "text": "Li di domestik li a: -Al gade b\u00F2 lanm\u00E8 a. Domestik la ale, li gade. Li tounen, li di: -M\u0027 pa w\u00E8 anyen! Pandan s\u00E8t fwa Eli di li al gade."
        },
        {
          "text": "Sou sety\u00E8m fwa a, domestik la di l\u0027: -Mwen w\u00E8 yon ti nwaj k\u0027ap moute sot l\u00F2t b\u00F2 lanm\u00E8 a. Li gwos\u00E8 yon pla men. L\u00E8 sa a Eli bay domestik li a l\u00F2d sa a: -Al jwenn wa Akab, w\u0027a di l\u0027: Moute sou cha ou, al lakay ou anvan lapli a bare ou."
        },
        {
          "text": "Yon s\u00E8l l\u00E8 a, sy\u00E8l la gen tan kouvri ak nwaj nwa. Van an tanmen soufle, yon gwo lapli pran tonbe. Akab moute sou cha li, li pati pou Jizrey\u00E8l."
        },
        {
          "text": "Pouvwa Sey\u00E8 a vin sou Eli. Eli mare rad li nan ren, li pran kouri devan Akab jouk yo rive lavil Jizrey\u00E8l."
        }
      ]
    },
    {
      "VERS": [
        {
          "text": "Wa Akab rakonte Jezab\u00E8l, madanm li, tou sa Eli te f\u00E8, ki jan li te touye tout pwof\u00E8t Baal yo."
        },
        {
          "text": "Jezab\u00E8l voye yon misyon bay Eli. Li voye di l\u0027: -Se ou, se mwen! Se pou bondye yo ban m\u0027 pi gwo pinisyon ki genyen si denmen l\u00E8 konsa mwen pa f\u00E8 ou tou sa ou te f\u00E8 pwof\u00E8t yo."
        },
        {
          "text": "Eli vin p\u00E8. Li kouri met dey\u00F2 pou l\u0027 sove lavi li. Li pran domestik li av\u00E8 l\u0027, l\u0027 ale lavil B\u00E8cheba nan peyi Jida. Li kite domestik li a la."
        },
        {
          "text": "Eli menm mache tout yon jounen nan dez\u00E8 a. L\u00E8 li rete, l\u0027 al chita anba lonbray yon ti pye bayawonn. Li mande lanm\u00F2, li di: -M\u0027 pa kapab ank\u00F2, Sey\u00E8! Pito m\u0027 mouri kont fini. M\u0027 pa pi bon pase zans\u00E8t mwen yo."
        },
        {
          "text": "Li lage k\u00F2 l\u0027 anba pye bayawonn lan. D\u00F2mi pran l\u0027. Antan l\u0027 nan d\u00F2mi an, yon zanj vin souke l\u0027, li di l\u0027 konsa: -Leve ou manje!"
        },
        {
          "text": "Eli voye je l\u0027 gade b\u00F2 kote l\u0027, li w\u00E8 yon ti pen plat tankou sa yo kwit sou chabon dife ak yon krich dlo b\u00F2 t\u00E8t li. Li manje, li bw\u00E8. L\u00E8fini, li kouche, li d\u00F2mi ank\u00F2."
        },
        {
          "text": "Zanj Sey\u00E8 a tounen yon dezy\u00E8m fwa, li souke Eli, li leve l\u0027, li di l\u0027: -Leve ou manje, paske vwayaj la pral long anpil pou ou."
        },
        {
          "text": "Eli leve, li manje, li bw\u00E8. Manje a ba li kont f\u00F2s kouraj pou li mache pandan karant jou, karant nwit jouk li rive sou m\u00F2n Or\u00E8b, m\u00F2n Bondye a."
        },
        {
          "text": "L\u00E8 li rive, li antre nan yon gw\u00F2t, li pase nwit lan la. Sey\u00E8 a pale ak Eli ank\u00F2, li di li: -Eli, sa w\u0027ap f\u00E8 la a?"
        },
        {
          "text": "Eli reponn: -Sey\u00E8, Bondye ki gen tout pouvwa, mwen renmen ou anpil, mwen pa ka w\u00E8 sa p\u00E8p Izray\u00E8l la ap f\u00E8 ou la. Li pa kenbe kontra li te pase av\u00E8 ou la, li kraze lot\u00E8l ou yo, li touye tout pwof\u00E8t ou yo. Se mwen menm s\u00E8l ki rete. Men y\u0027ap chache touye m\u0027."
        },
        {
          "text": "Sey\u00E8 a di li: -Soti, vin kanpe devan Sey\u00E8 a sou t\u00E8t m\u00F2n lan. M\u0027 pral pase! Sey\u00E8 a vin ap pase. Yon gwo van vin leve, li pran vante byen f\u00F2, li fann m\u00F2n yo, li pete w\u00F2ch yo devan Sey\u00E8 a. Men Sey\u00E8 a pa t\u0027 nan van an. L\u00E8 van an kase, t\u00E8 a pran tranble, men Sey\u00E8 a pa t\u0027 nan tranbleman t\u00E8 a."
        },
        {
          "text": "L\u00E8 t\u00E8 a sispann tranble, te gen yon dife, men Sey\u00E8 a pa t\u0027 nan dife a. Apre dife a, yon ti bri tou piti f\u00E8t, yon ti briz tou f\u00E8b vin ap soufle."
        },
        {
          "text": "L\u00E8 Eli tande l\u0027, li kouvri t\u00E8t li ak gwo rad li, li soti, li kanpe devan gw\u00F2t la. Li tande yon vwa ki di l\u0027: -Eli, sa w\u0027ap f\u00E8 isit la?"
        },
        {
          "text": "Eli reponn: -Sey\u00E8, Bondye ki gen tout pouvwa a, mwen renmen ou anpil, mwen pa ka w\u00E8 sa p\u00E8p Izray\u00E8l la ap f\u00E8 ou la. Li pa kenbe kontra li te pase av\u00E8 ou la. Li kraze lot\u00E8l ou yo. Li touye tout pwof\u00E8t ou yo. Se mwen menm s\u00E8l ki rete. Men y\u0027ap chache touye m\u0027."
        },
        {
          "text": "Sey\u00E8 a di li: -Ale non! Pran menm wout ou te pase nan dez\u00E8 a pou vini isit la, tounen lavil Damas. W\u0027a antre lavil Damas, w\u0027a pran Azay\u00E8l, w\u0027a mete l\u0027 wa peyi Siri nan non mwen."
        },
        {
          "text": "Apre sa, w\u0027a ale lakay Jeou, pitit gason Nimchi a, w\u0027a mete l\u0027 wa peyi Izray\u00E8l nan non mwen. L\u00E8fini, w\u0027a pran Elize, pitit gason Chafat, moun lavil Ab\u00E8l Meola a, w\u0027a mete l\u0027 apa nan non mwen pou l\u0027 s\u00E8vi pwof\u00E8t nan plas ou."
        },
        {
          "text": "Tout moun ki va chape anba men Azay\u00E8l va tonbe anba men Jeou. Tout moun ki va chape anba men Jeou va tonbe anba men Elize."
        },
        {
          "text": "Men m\u0027ap kite s\u00E8tmil (7.000) moun vivan nan peyi Izray\u00E8l la. Se moun ki pa t\u0027 mete ajenou devan Baal pou s\u00E8vi li, ni ki pa t\u0027 bo estati li yo."
        },
        {
          "text": "Eli pati. Li jwenn Elize, pitit gason Chafat la, ki t\u0027ap raboure yon jaden av\u00E8k douz p\u00E8 b\u00E8f. Elize t\u0027ap raboure d\u00E8nye p\u00F2syon t\u00E8 a ak douzy\u00E8m p\u00E8 b\u00E8f la l\u00E8 Eli pwoche b\u00F2 kote l\u0027. Eli wete gwo rad ki te sou li a, li voye l\u0027 sou Elize."
        },
        {
          "text": "Menm l\u00E8 a, Elize kite b\u00E8f li yo, li kouri d\u00E8y\u00E8 Eli. Li di l\u0027 konsa: -Kite m\u0027 al di manman m\u0027 ak papa m\u0027 orevwa anvan. Apre sa m\u0027a swiv ou. Eli reponn li: -Ou m\u00E8t tounen tounen ou. M\u0027 pa rete ou, mwen menm! Kisa m\u0027 f\u00E8 ou la a?"
        },
        {
          "text": "Elize kite Eli, li tounen tounen l\u0027, li pran yon p\u00E8 b\u00E8f, li touye yo. Li pran bwa jouk yo, li limen dife, li kwit vyann lan. Li bay moun ki te av\u00E8 l\u0027 yo pou yo manje. L\u00E8fini, li pati al jwenn Eli, li rete av\u00E8 l\u0027."
        }
      ]
    },
    {
      "VERS": [
        {
          "text": "Bennadad, wa peyi Siri a, reyini tout lame li a. Trannde l\u00F2t wa, av\u00E8k tout chwal yo ak cha lag\u00E8 yo, vin mete t\u00E8t ansanm av\u00E8 l\u0027. Bennadad mache sou lavil Samari. Li s\u00E8nen l\u0027, li atake l\u0027."
        },
        {
          "text": "Li voye mesaje anndan lavil la b\u00F2 kote Akab, wa peyi Izray\u00E8l la,"
        },
        {
          "text": "pou di li: -Wa Bennadad voye di ou tout bagay ou gen an l\u00F2 ak an ajan se pou li yo ye. Tout madanm ou yo ak tout pi bon pitit gason ou yo se pou li yo ye tou."
        },
        {
          "text": "Wa Akab reponn: -Di wa Bennadad, m\u00E8t mwen, se jan li vle! Li m\u00E8t pran m\u0027 ansanm ak tou sa m\u0027 genyen."
        },
        {
          "text": "Mesaje yo tounen ank\u00F2 vin di Akab: -Men sa Bennadab voye di ou: M\u0027 te voye mande ou pou ou ban mwen tou sa ou gen an l\u00F2 ak an ajan, tout madanm ak tout pitit gason ou yo."
        },
        {
          "text": "Koulye a, denmen v\u00E8 l\u00E8 konsa, m\u0027ap voye moun pa m\u0027 yo pou yo fouye pal\u00E8 ou la ak kay tout moun pa ou yo, pou yo pran tou sa y\u0027a jwenn ki gen val\u00E8 nan je yo."
        },
        {
          "text": "Wa Akab f\u00E8 rele tout ch\u00E8f fanmi ki nan peyi a, li di yo konsa: -Jan nou w\u00E8 l\u0027 la, nonm sa a soti pou l\u0027 pran tou sa nou genyen. Li te voye mande m\u0027 madanm mwen yo, pitit gason m\u0027 yo ak tout bagay an l\u00F2 ak an ajan mwen genyen. Mwen pa refize l\u0027 anyen."
        },
        {
          "text": "Ch\u00E8f fanmi yo ansanm ak p\u00E8p la di l\u0027 konsa: -Pa koute l\u0027, pa dak\u00F2 av\u00E8 l\u0027!"
        },
        {
          "text": "L\u00E8 sa a, Akab di mesaje Bennadab yo: -Ale di m\u00E8t mwen, wa Bennadab, m\u0027 te dak\u00F2 ak sa li te mande m\u0027 premye fwa a. Men, sa l\u0027 mande fwa sa a, m\u0027 pa ka f\u00E8 l\u0027. Mesaje yo pati, y\u0027 al pote repons lan bay Bennadad."
        },
        {
          "text": "Bennadab voye yo tounen al di Akab: -M\u0027ap vini ak anpil moun pou m\u0027 kraze lavil Samari. p\u0027ap gen ase demoli pou m\u0027 bay chak moun ki av\u00E8 m\u0027 yo ti kras pou yo pote ale sit\u00E8lman y\u0027ap anpil. Si m\u0027 pa f\u00E8 sa, se pou bondye yo ban m\u0027 pi gwo pinisyon ki genyen"
        },
        {
          "text": "Wa Akab voye reponn li: -Yon s\u00F2lda pa f\u00E8t pou l\u0027 ap vante t\u00E8t li anvan l\u0027 al goumen."
        },
        {
          "text": "Bennadad t\u0027ap bw\u00E8 ak l\u00F2t wa yo anba tant yo l\u00E8 yo pote repons Akab la ba li. Lamenm, li bay moun pa l\u0027 yo l\u00F2d pou yo mache sou lavil Samari. Se konsa, y\u0027 al pare pou atake."
        },
        {
          "text": "L\u00E8 sa a, yon pwof\u00E8t Bondye vin jwenn Akab, li di l\u0027 konsa: -Men sa Sey\u00E8 a voye di ou: Ou w\u00E8 tout kantite s\u00F2lda sa yo? Enben, mwen pral lage yo nan men ou j\u00F2di a, konsa w\u0027a konnen se mwen menm ki Sey\u00E8 a."
        },
        {
          "text": "Akab mande l\u0027: -Ki moun ou pral f\u00E8 lage yo nan men m\u0027 j\u00F2di a? Pwof\u00E8t la reponn li: -Sey\u00E8 a voye di ou se jenn s\u00F2lda ki sou l\u00F2d gouv\u00E8n\u00E8 pwovens yo ki pral f\u00E8 l\u0027. Wa mande ank\u00F2: -Ki moun ki pral atake anvan? Pwof\u00E8t la reponn: -Ou menm."
        },
        {
          "text": "Lamenm, wa a f\u00E8 rele jenn s\u00F2lda ki te sou l\u00F2d gouv\u00E8n\u00E8 pwovens yo. Li jwenn desantrannde (232) s\u00F2lda antou. Apre sa, li f\u00E8 rele tout lame p\u00E8p Izray\u00E8l la, li jwenn s\u00E8tmil (7.000) gason."
        },
        {
          "text": "V\u00E8 midi, yo soti al atake pandan Bennadad ansanm ak trannde l\u00F2t wa ki t\u0027ap mache av\u00E8 l\u0027 yo t\u0027ap bw\u00E8 anba tant yo."
        },
        {
          "text": "Se jenn s\u00F2lda yo ki t\u0027ap mache devan. Bennadad te voye al w\u00E8 jan sa ye b\u00F2 kay moun p\u00E8p Izray\u00E8l yo. Yo vin di li yo w\u00E8 yon gwoup s\u00F2lda ki t\u0027ap soti lavil Samari."
        },
        {
          "text": "L\u00E8 sa a, li di: -M\u0027 pa bezwen konnen si y\u0027ap vin pou goumen osinon pou mande lap\u00E8, kenbe yo vivan mennen ban mwen."
        },
        {
          "text": "Jenn s\u00F2lda gouv\u00E8n\u00E8 yo soti nan lavil la pou al atake. Yo t\u0027ap mache devan, r\u00E8s lame a t\u0027ap swiv yo."
        },
        {
          "text": "Yo chak yo touye moun ki te vin pou goumen ak yo a. Moun peyi Siri yo pran kouri, moun Izray\u00E8l yo menm t\u0027ap kouri d\u00E8y\u00E8 yo. Bennadad menm resi chape k\u00F2 l\u0027 sou chwal ansanm ak k\u00E8k l\u00F2t kavalye."
        },
        {
          "text": "Wa Akab vin atake l\u00E8 sa a, li touye chwal moun Siri yo, li kraze cha lag\u00E8 yo. Li bat moun Siri yo byen bat."
        },
        {
          "text": "Apre sa, pwof\u00E8t la al jwenn wa Akab, li di l\u0027 konsa: -Ou m\u00E8t tounen koulye a, mete lame ou la anf\u00F2m. Kalkile byen sou sa ou pral f\u00E8, paske nan ennan, dat pou dat, wa peyi Siri a ap tounen vin atake ou ank\u00F2."
        },
        {
          "text": "Ch\u00E8f ki te av\u00E8k wa Bennadad yo vin di l\u0027: -Bondye p\u00E8p Izray\u00E8l yo se bondye m\u00F2n yo ye. Se pout\u00E8t sa yo bat nou jan yo bat nou an. Men, si nou goumen ak yo nan t\u00E8 plat, w\u00E8 pa w\u00E8, n\u0027ap bat yo."
        },
        {
          "text": "Koulye a, men sa ou pral f\u00E8. Wete k\u00F2mandman an nan men l\u00F2t wa yo, mete ch\u00E8f pa ou nan plas yo."
        },
        {
          "text": "Ou menm ou pral moute yon gwo lame tankou lame ou p\u00E8di a, ak menm kantite chwal ak cha lag\u00E8 ou te gen anvan an. Nou pral goumen ak moun p\u00E8p Izray\u00E8l yo nan plenn. W\u0027ap w\u00E8 fwa sa a n\u0027ap bat yo. Wa Bennadad dak\u00F2, li f\u00E8 sa ch\u00E8f yo te di l\u0027 f\u00E8 a."
        },
        {
          "text": "Ennan apre, dat pou dat, li reyini tout s\u00F2lda moun peyi Siri yo, li mennen yo jouk lavil Af\u00E8k pou y\u0027 al atake moun peyi Izray\u00E8l yo."
        },
        {
          "text": "Akab reyini tout lame p\u00E8p Izray\u00E8l la, li ba yo zam ak pwovizyon. Yo soti al kontre moun Siri yo. Yo separe f\u00E8 de gwoup, yo moute kan yo devan lame moun Siri yo. S\u00F2lda peyi Izray\u00E8l yo te sanble ak de ti bann kabrit devan lame moun Siri a menm ki te kouvri tout peyi a."
        },
        {
          "text": "Yon pwof\u00E8t Bondye vin jwenn Akab, wa Izray\u00E8l la, li di l\u0027 konsa: -Men mesaj Sey\u00E8 a voye ba ou: Paske moun Siri yo di se yon bondye m\u00F2n mwen ye, mwen pa konn t\u00E8 plat, mwen pral lage tout gwo lame sa a nan men ou. Konsa w\u0027a konnen se mwen menm ki Sey\u00E8 a."
        },
        {
          "text": "Pandan s\u00E8t jou, moun Siri yo ak moun Izray\u00E8l yo rete nan kan yo, yonn anfas l\u00F2t. Sou sety\u00E8m jou a yo konmanse goumen. Moun Izray\u00E8l yo touye sanmil (100.000) moun Siri."
        },
        {
          "text": "Sa ki chape yo kouri ale lavil Af\u00E8k. L\u00E8 yo rive la, miray lavil la tonbe sou yo, li touye venns\u00E8tmil (27.000) s\u00F2lda ki te rete yo. Bennadad tou te chape k\u00F2 l\u0027 nan lag\u00E8 a. Li antre nan yon kay, l\u0027 al kache nan yon py\u00E8s jouk nan fon."
        },
        {
          "text": "Moun pa l\u0027 yo vin jwenn li, yo di l\u0027 konsa: -Nou tande jan wa peyi Izray\u00E8l yo se moun ki gen bon k\u00E8. Ban nou otorizasyon pou n\u0027 al jwenn wa peyi Izray\u00E8l la. N\u0027ap mete rad sak sou nou tankou moun yo f\u00E8 prizonye. Ou pa janm konnen li ka sove lavi ou."
        },
        {
          "text": "Se konsa yo mete rad sak sou yo tankou moun ki nan lapenn, yo pl\u00F2tonnen moso k\u00F2d nan kou yo, y\u0027 al jwenn Akab, yo di l\u0027 konsa: -Bennadad voye di ou, monwa, se esklav ou li ye. Tanpri, pa touye l\u0027. Akab reponn: -An! Msye vivan toujou. Mwen byen kontan! Se yon fr\u00E8 li ye pou mwen wi!"
        },
        {
          "text": "Moun Bennadad yo pran sa pou yon bon siy, yo repete paw\u00F2l ki te f\u00E8k sot nan bouch wa a, yo di l\u0027 konsa: -Bennadad, se fr\u00E8 monwa! Akab reponn: -Al chache l\u0027 mennen ban mwen! Bennadad soti kote l\u0027 te ye a, li par\u00E8t devan Akab, Akab f\u00E8 l\u0027 moute sou cha pa l\u0027 ansanm av\u00E8 l\u0027."
        },
        {
          "text": "Bennadad di li: -M\u0027ap renm\u00E8t ou tout lavil papa m\u0027 te pran nan men papa ou yo. Ou m\u00E8t louvri boutik nan lavil Damas pou vann, menm jan papa m\u0027 te f\u00E8 l\u0027 lavil Samari. Akab reponn li: -Si se konsa, w\u0027ap pase yon kontra av\u00E8 m\u0027, mwen menm m\u0027ap kite ou al f\u00E8 wout ou. Akab pase yon kontra av\u00E8k Bennadad, l\u00E8fini li kite l\u0027 al f\u00E8 wout li."
        },
        {
          "text": "Nan menm ep\u00F2k sa a, Sey\u00E8 a pale ak yon pwof\u00E8t nan gwoup pwof\u00E8t li yo. Li ba li l\u00F2d pou li mande yon l\u00F2t pwof\u00E8t ba l\u0027 kou. Men l\u00F2t pwof\u00E8t la derefize."
        },
        {
          "text": "L\u00E8 sa a, premye pwof\u00E8t la di l\u0027 konsa: -Pout\u00E8t ou derefize obeyi l\u00F2d Sey\u00E8 a, separe n\u0027a separe, yon lyon ap touye ou. Konsa vre, ale premye pwof\u00E8t la ale, yon lyon vin rive, li touye l\u00F2t pwof\u00E8t la."
        },
        {
          "text": "Apre sa, premye pwof\u00E8t la kontre yon l\u00F2t moun, li mande l\u0027 pou li ba l\u0027 kou. Nonm lan frape l\u0027 byen f\u00F2, jouk li mete san l\u0027 dey\u00F2."
        },
        {
          "text": "L\u00E8fini, pwof\u00E8t la kouvri figi l\u0027 ak yon moso twal pou moun pa rekon\u00E8t li, l\u0027 al kanpe b\u00F2 wout la ap tann wa a pase."
        },
        {
          "text": "L\u00E8 wa a vin ap pase, pwof\u00E8t la pran pale byen f\u00F2, li di konsa: -Monwa, mwen te nan mitan batay la, mwen t\u0027ap goumen l\u00E8 yon s\u00F2lda mennen yon l\u00E8nmi li te f\u00E8 prizonye. Li di m\u0027 konsa: Veye msye pou mwen. Si ou kite l\u0027 chape anba men ou, m\u0027ap touye ou osinon w\u0027ap peye twamil (3.000) py\u00E8s an ajan pou li."
        },
        {
          "text": "Men, monwa, pandan m\u0027 okipe ap f\u00E8 l\u00F2t bagay, prizonye a sove. Wa Izray\u00E8l la di l\u0027 konsa: -Se ou menm ki kondannen t\u00E8t ou, l\u00E8fini ou tou di sa ou gen pou peye pou sa ou f\u00E8 a!"
        },
        {
          "text": "Pwof\u00E8t la prese wete moso twal ki te bouche figi l\u0027 la. Lamenm wa a rekon\u00E8t se yonn nan pwof\u00E8t yo."
        },
        {
          "text": "Pwof\u00E8t la di wa a: -Men mesaj Sey\u00E8 a voye di ou: Pout\u00E8t ou kite moun mwen te bay l\u00F2d pou yo touye a chape, se ou menm ki pral peye pou li. Ou pral mouri. Se lame ou ki pral peye pou lame pa l\u0027. Yo pral mouri."
        },
        {
          "text": "Se konsa, wa peyi Izray\u00E8l la tounen lakay li lavil Samari, li te boulv\u00E8se, men li byen mare."
        }
      ]
    },
    {
      "VERS": [
        {
          "text": "Apre tout bagay sa yo, men sa ki rive: Nan lavil Jizrey\u00E8l, toupre pal\u00E8 wa Akab la, te gen yon jaden rezen ki te pou yon nonm yo te rele Nab\u00F2t."
        },
        {
          "text": "Yon jou, wa Akab di Nab\u00F2t konsa: -Ban m\u0027 jaden rezen ou lan pou m\u0027 ka f\u00E8 yon jaden legim. Li toupre kay mwen. m\u0027a ba ou yon l\u00F2t jaden rezen ki pi bon pase sa a. Osinon si ou pito, m\u0027a ba ou yon bon pri pou li."
        },
        {
          "text": "Men, Nab\u00F2t reponn Akab: -Se t\u00E8 eritaj li ye. Dapre lalwa Sey\u00E8 a, mwen pa gen dwa vann ou li."
        },
        {
          "text": "Akab al lakay li men li byen mare. Li te fache pout\u00E8t Nab\u00F2t te di l\u0027 li p\u0027ap vann byen eritaj li a. Li moute kabann, li kouche, li bay figi l\u0027 nan panno, li derefize manje."
        },
        {
          "text": "Jezab\u00E8l, madanm li, vin b\u00F2 kote l\u0027. Li mande l\u0027: -Sa ou genyen ou move konsa? Poukisa ou pa manje?"
        },
        {
          "text": "Akab reponn, li di li: -M\u0027 pale ak Nab\u00F2t, nonm Jizrey\u00E8l la. Mwen mande l\u0027 pou l\u0027 vann mwen jaden rezen l\u0027 lan, osinon si li pito, m\u0027a ba li yon l\u00F2t pou li. Men, li di m\u0027 li p\u0027ap ban mwen jaden l\u0027 lan."
        },
        {
          "text": "Jezab\u00E8l di li: -Kouman! Se pa ou ki wa nan peyi Izray\u00E8l la ank\u00F2? Leve non, monch\u00E8! Manje manje ou, f\u00E8 k\u00E8 ou kontan. Mwen pral ba ou jaden rezen Nab\u00F2t la."
        },
        {
          "text": "Jezab\u00E8l ekri k\u00E8k l\u00E8t, li siyen non Akab anba yo, li sele yo ak so wa a, epi li voye yo bay ch\u00E8f fanmi ak otorite ki rete lavil Jizrey\u00E8l menm kote ak Nab\u00F2t."
        },
        {
          "text": "Men sa li voye di yo nan l\u00E8t yo: Sanble tout moun pou yon s\u00E8vis j\u00E8n. Mande Nab\u00F2t pou li dirije s\u00E8vis la."
        },
        {
          "text": "L\u00E8fini, jwenn de vakabon, f\u00E8 yo vin kanpe devan l\u0027 pou yo akize l\u0027. y\u0027a di li derespekte Sey\u00E8 a ansanm ak wa a. L\u00E8 sa a, n\u0027a pran Nab\u00F2t, n\u0027a trennen l\u0027 andey\u00F2 limit lavil la, n\u0027a kalonnen l\u0027 w\u00F2ch jouk li mouri."
        },
        {
          "text": "Ch\u00E8f fanmi yo ak otorite lavil Jizrey\u00E8l yo f\u00E8 tou sa Jezab\u00E8l ba yo l\u00F2d f\u00E8 nan l\u00E8t yo."
        },
        {
          "text": "Yo f\u00E8 konnen yo pral f\u00E8 s\u00E8vis j\u00E8n. Yo f\u00E8 tout p\u00E8p la sanble, yo mete Nab\u00F2t devan pou dirije s\u00E8vis la."
        },
        {
          "text": "De vakabon vin rive, yo kanpe devan Nab\u00F2t, yo akize msye devan tout p\u00E8p la. Yo di li derespekte Bondye ansanm ak wa a. Lamenm, yo pran Nab\u00F2t, yo mennen l\u0027 andey\u00F2 limit lavil la, yo kalonnen li w\u00F2ch jouk li mouri."
        },
        {
          "text": "Apre sa, yo voye di Jezab\u00E8l: -Nou kalonnen Nab\u00F2t w\u00F2ch, li mouri."
        },
        {
          "text": "Resevwa Jezab\u00E8l resevwa nouv\u00E8l lanm\u00F2 Nab\u00F2t, l\u0027 al di Akab: -Leve non. Al pran jaden rezen Nab\u00F2t, nonm lavil Jizrey\u00E8l la, pou ou, jaden li te refize vann ou an. Nab\u00F2t pa nan moun isit ank\u00F2, li mouri."
        },
        {
          "text": "L\u00E8 wa Akab tande Nab\u00F2t, nonm lavil Jizrey\u00E8l la, te mouri, l\u0027 ale, li pran jaden rezen an pou li."
        },
        {
          "text": "L\u00E8 sa a, Sey\u00E8 a pale ak Eli, pwof\u00E8t lavil Tichbe a, li di l\u0027 konsa:"
        },
        {
          "text": "-Al jwenn wa Akab nan peyi Samari. W\u0027ap jwenn li koulye a nan jaden rezen Nab\u00F2t la. Li vin pran l\u0027 pou li."
        },
        {
          "text": "W\u0027a di li men mesaj Sey\u00E8 a voye ba li: Ou fin touye Nab\u00F2t, koulye a ou soti pou pran jaden rezen l\u0027 lan! Apre sa, w\u0027a di l\u0027 ank\u00F2 men sa Sey\u00E8 a voye di ou: Menm kote chen te niche san Nab\u00F2t la, chen gen pou yo niche san pa ou tou."
        },
        {
          "text": "L\u00E8 Akab w\u00E8 Eli, li di l\u0027 konsa: -Enben, l\u00E8nmi mwen, ou jwenn mwen j\u00F2di a! Eli reponn, li di l\u0027: -W\u00E8! Mwen jwenn ou paske se renk move bagay w\u0027ap plede f\u00E8 devan Sey\u00E8 a."
        },
        {
          "text": "Men mesaj Sey\u00E8 a voye ba ou: M\u0027ap voye yon gwo mal\u00E8 sou ou. Mwen pral dispar\u00E8t ou. Mwen pral touye d\u00E8nye gason, granmoun kou timoun, nan fanmi ou."
        },
        {
          "text": "Sa ki te rive fanmi wa Jewoboam, pitit Nebat la, ak fanmi wa Bacha, pitit Akija a, se sa ki pral rive fanmi pa ou la tou. Se mwen menm k\u0027ap f\u00E8 sa paske ou f\u00E8 m\u0027 fache anpil, l\u00E8fini se ou ki lak\u00F2z p\u00E8p Izray\u00E8l la ap f\u00E8 sa ki mal."
        },
        {
          "text": "Men sa Sey\u00E8 a di sou Jezab\u00E8l: Chen gen pou manje kadav li nan mitan lavil Jizrey\u00E8l."
        },
        {
          "text": "Chen pral manje kadav tout moun nan fanmi Akab ki va mouri anndan lavil la. Malfini karanklou va manje kadav tout moun nan fanmi an ki va mouri andey\u00F2 limit lavil la."
        },
        {
          "text": "Pa janm gen pesonn mechan tankou Akab. Li te lage k\u00F2 l\u0027 n\u00E8t nan f\u00E8 sa ki mal devan Sey\u00E8 a. Li te kite madanm li, Jezab\u00E8l, pran t\u00E8t li."
        },
        {
          "text": "Li te f\u00E8 bagay ki l\u00E8d n\u00E8t, l\u0027 al f\u00E8 s\u00E8vis pou vye zid\u00F2l tankou moun Amori yo te f\u00E8 l\u0027 la. Se moun Amori sa yo Sey\u00E8 a te mete dey\u00F2 nan peyi a pou f\u00E8 plas pou moun Izray\u00E8l yo."
        },
        {
          "text": "L\u00E8 Eli fin pale, Akab pran lapenn, li chire rad sou li, li mete yon rad sak, li rete san manje. Ata d\u00F2mi li d\u00F2mi ak rad sak la sou li. Li t\u0027ap mache kagou."
        },
        {
          "text": "Apre sa, Sey\u00E8 a pale ak Eli, moun lavil Tichbe a, li di l\u0027 konsa:"
        },
        {
          "text": "-Ou w\u00E8 jan Akab vin dou nan pye m\u0027! Paske li f\u00E8 sa, m\u0027ap tann li mouri anvan m\u0027 voye mal\u00E8 a sou fanmi li. Se va pandan r\u00E8y pitit gason l\u0027 lan m\u0027a voye mal\u00E8 sou fanmi l\u0027."
        }
      ]
    },
    {
      "VERS": [
        {
          "text": "Pandan twazan, pa t\u0027 gen lag\u00E8 ant peyi Izray\u00E8l ak peyi Siri."
        },
        {
          "text": "Men nan twazy\u00E8m lanne a, Jozafa, wa peyi Jida a, al vizite Akab, wa peyi Izray\u00E8l la."
        },
        {
          "text": "Wa Izray\u00E8l la di ch\u00E8f li yo: -Nou konnen lavil Ram\u00F2t ki nan peyi Galarad la se pou nou li ye. Poukisa nou pa f\u00E8 anyen pou nou reprann li nan men wa peyi Siri a?"
        },
        {
          "text": "L\u00E8fini li mande Jozafa: -Eske w\u0027ap vin av\u00E8 m\u0027 pou atake lavil Ram\u00F2t nan peyi Galarad la? Jozafa reponn li: -Mwen menm ak tout s\u00F2lda mwen yo ak kavalye mwen yo, nou av\u00E8 ou ansanm ak p\u00E8p ou a: se yonn lan nou ye."
        },
        {
          "text": "Apre sa, Jozafa di Akab, wa peyi Izray\u00E8l la: -Annou mande Sey\u00E8 a sa li di nan sa."
        },
        {
          "text": "Se konsa Akab reyini katsan (400) pwof\u00E8t li yo, li mande yo: -Eske se pou m\u0027 al atake lavil Ram\u00F2t nan peyi Galarad la, osinon \u00E8ske se pou m\u0027 kite sa? Yo reponn li: -Atake l\u0027, monwa! Sey\u00E8 a ap lage l\u0027 nan men ou."
        },
        {
          "text": "L\u00E8 sa a, Jozafa di konsa: -Pa gen l\u00F2t pwof\u00E8t nou ta ka mande si se volonte Sey\u00E8 a pou n\u0027 al f\u00E8 sa vre?"
        },
        {
          "text": "Akab reponn: -Gen yon l\u00F2t pwof\u00E8t ank\u00F2 ki ta ka f\u00E8 sa pou nou. Se Miche, pitit gason Jimla a. Men, m\u0027 rayi l\u0027, paske li pa janm di anyen ki pou bon pou mwen. Li toujou w\u00E8 mal\u00E8 pou mwen. Jozafa reponn: -Pa di sa, monch\u00E8!"
        },
        {
          "text": "Se konsa Akab rele yonn nan n\u00E8g konfyans li yo, li di li: -Prese al chache Miche, pitit gason Jimla a, pou mwen."
        },
        {
          "text": "Wa peyi Izray\u00E8l la ak Jozafa, wa peyi Jida a, te chita, yo chak sou fot\u00E8y pa yo ak b\u00E8l rad wa yo sou yo, sou gwo glasi ki b\u00F2 p\u00F2tay lavil Samari a sou dey\u00F2. Tout pwof\u00E8t yo te la devan yo ap bay mesaj pa yo."
        },
        {
          "text": "Yonn ladan yo te rele Sedesyas. Se te pitit Kenana. Li f\u00E8 f\u00E8 de k\u00F2n an f\u00E8. Li di: -Men sa Sey\u00E8 a di: Av\u00E8k k\u00F2n sa yo, ou pral atake moun Siri yo, ou pral fini ak yo."
        },
        {
          "text": "Tout l\u00F2t pwof\u00E8t yo t\u0027ap bay menm mesaj la tou. Yo t\u0027ap di: -Ou m\u00E8t al atake Ram\u00F2t nan peyi Galarad. W\u0027ap bon. Sey\u00E8 a ap lage lavil la nan men ou."
        },
        {
          "text": "Mesaje ki te pati al rele Miche a di Miche konsa: -Tout l\u00F2t pwof\u00E8t yo te pale anfav\u00E8 wa a. Ranje k\u00F2 ou pou pale tankou yo tout. Pale anfav\u00E8 wa a."
        },
        {
          "text": "Men, Miche reponn li: -Mwen pran Sey\u00E8 a, Bondye vivan an, s\u00E8vi m\u0027 temwen. Sa Sey\u00E8 a va di m\u0027 di se sa m\u0027a di."
        },
        {
          "text": "L\u00E8 Miche rive devan wa a, wa a di l\u0027 konsa: -Miche, \u00E8ske se pou m\u0027 al atake lavil Ram\u00F2t nan peyi Galarad, osinon \u00E8ske s\u00E8 pou m\u0027 kite sa? Miche reponn: -Ou m\u00E8t al atake Ram\u00F2t nan peyi Galarad. W\u0027ap bon. Sey\u00E8 a ap lage lavil la nan men ou."
        },
        {
          "text": "Men Akab di li: -Konbe fwa pou m\u0027 di ou l\u00E8 w\u0027ap pale av\u00E8 m\u0027 nan non Sey\u00E8 a se pou di m\u0027 laverite?"
        },
        {
          "text": "L\u00E8 sa a, Miche reponn li: -Mwen w\u00E8 tout s\u00F2lda p\u00E8p Izray\u00E8l yo gaye toupatou sou m\u00F2n yo, tankou yon bann mouton san gad\u00F2. Sey\u00E8 a di: Moun sa yo san ch\u00E8f. Kite yo tounen lakay yo ak k\u00E8 poze."
        },
        {
          "text": "Akab, wa peyi Izray\u00E8l la, di Jozafa: -Mwen pa t\u0027 di ou li pa janm di anyen ki bon pou mwen. Li toujou w\u00E8 mal\u00E8 pou mwen."
        },
        {
          "text": "Miche pran lapaw\u00F2l ank\u00F2 li di: -Bon! Koute mesaj Sey\u00E8 a. Mwen te w\u00E8 Sey\u00E8 a chita sou fot\u00E8y li nan sy\u00E8l la, av\u00E8k tout zanj li yo kanpe b\u00F2 kote l\u0027, sou b\u00F2 dwat ak sou b\u00F2 g\u00F2ch li."
        },
        {
          "text": "Sey\u00E8 a t\u0027ap mande ki moun ki vle al pran t\u00E8t Akab pou l\u0027 al f\u00E8 yo touye l\u0027 lavil Ram\u00F2t. Gen zanj ki di yon bagay, gen l\u00F2t zanj ki di yon l\u00F2t bagay."
        },
        {
          "text": "Se l\u00E8 sa a, yon lespri vanse devan Sey\u00E8 a, li di: Mwen pral pran t\u00E8t li."
        },
        {
          "text": "Sey\u00E8 a mande l\u0027: Ki jan? Lespri a reponn: Mwen pral mete paw\u00F2l manti nan bouch pwof\u00E8t Akab yo. Sey\u00E8 a di l\u0027: W\u0027a pran t\u00E8t li vre konsa. Ou m\u00E8t al f\u00E8 jan ou di a."
        },
        {
          "text": "Koulye a, ou konnen si Sey\u00E8 a te mete yon lespri mant\u00F2 sou pwof\u00E8t ou yo pou yo ba ou manti, se paske li pran desizyon pou l\u0027 fini av\u00E8 ou."
        },
        {
          "text": "L\u00E8 sa a, Sedesyas, pitit Kenana a, mache sou Miche, li flanke li yon soufl\u00E8t. Epi li di l\u0027: -Depi kil\u00E8 lespri Bondye a kite m\u0027 pou se nan bouch ou l\u0027ap pale a?"
        },
        {
          "text": "Miche reponn li: -W\u0027a konn sa l\u00E8 w\u0027a kouri pase soti nan yon chanm antre nan yon l\u00F2t pou al kache jouk nan fon!"
        },
        {
          "text": "Se konsa, wa Akab pase yon l\u00F2d, li di: -Pran Miche. Mennen l\u0027 bay Amon, gouv\u00E8n\u00E8 lavil la, ak Joas, pitit wa a."
        },
        {
          "text": "Di yo mwen bay l\u00F2d pou yo mete l\u0027 nan prizon, pou yo ba li renk pen ak dlo jouk m\u0027a tounen soti nan lag\u00E8 a san danje ni mal\u00E8."
        },
        {
          "text": "L\u00E8 sa a, Miche di: -Si ou tounen soti nan lag\u00E8 a san danje ni mal\u00E8 vre, w\u0027a konnen Sey\u00E8 a pa t\u0027 pale nan bouch mwen. L\u00E8fini, li di: -Nou tout p\u00E8p yo, koute sa m\u0027 di la a wi!"
        },
        {
          "text": "Se konsa Akab, wa peyi Izray\u00E8l la ansanm ak Jozafa, wa peyi Jida a, moute al atake lavil Ram\u00F2t nan peyi Galarad."
        },
        {
          "text": "Akab di Jozafa konsa: -Mwen pral mete yon l\u00F2t rad sou mwen anvan m\u0027 al goumen an, pou moun pa rekon\u00E8t mwen. Ou menm, ou m\u00E8t mete rad wa ou sou ou. Se konsa wa peyi Izray\u00E8l la chanje rad sou li pou moun pa rekon\u00E8t li. Apre sa, l\u0027 al goumen."
        },
        {
          "text": "Men, wa peyi Siri a te bay trannde ch\u00E8f ki t\u0027ap k\u00F2mande cha lag\u00E8 yo pou yo pa atake pesonn pase wa peyi Izray\u00E8l la."
        },
        {
          "text": "Se konsa, l\u00E8 k\u00F2mandan cha lag\u00E8 yo w\u00E8 Jozafa, yo tout te konprann se li ki te wa peyi Izray\u00E8l la. Yo vire sou li pou atake l\u0027. Men, Jozafa rele anmwe."
        },
        {
          "text": "L\u00E8 mesye yo tande sa, yo w\u00E8 se pa t\u0027 wa peyi Izray\u00E8l la. Yo rete sou sa yo te vle f\u00E8 a."
        },
        {
          "text": "L\u00E8 sa a, yon s\u00F2lda peyi Siri a rete konsa li voye yon fl\u00E8ch. Fl\u00E8ch la al pran Akab, wa Izray\u00E8l la, nan fant rad lag\u00E8 ki te sou li a. Wa a di s\u00F2lda ki t\u0027ap mennen cha li a: -Kase t\u00E8t tounen. Annou kite batay la, paske mwen blese grav."
        },
        {
          "text": "Jou sa a, batay la te mak\u00F2nen anpil. Wa Akab menm te blije rete kanpe sou cha li a ap gade moun peyi Siri yo. San t\u0027ap koule soti kote li te blese a, li sal tout anndan cha a. Rive asw\u00E8, li mouri."
        },
        {
          "text": "L\u00E8 sol\u00E8y pral kouche, yon vwa pran pale nan z\u00F2r\u00E8y s\u00F2lda p\u00E8p Izray\u00E8l yo, li t\u0027ap di: -Chak moun al nan peyi yo, chak moun al lakay yo,"
        },
        {
          "text": "paske wa a mouri. Apre sa, yo mennen kadav wa a lavil Samari. Se la yo antere l\u0027."
        },
        {
          "text": "Y\u0027 al lave cha wa a nan basen Samari a, kote jenn\u00E8s yo konn al benyen an. Chen vin niche san Akab la jan Sey\u00E8 a te di sa t\u0027ap rive a."
        },
        {
          "text": "Tout r\u00E8s istwa Akab la ansanm ak tou sa li te f\u00E8, b\u00E8l pal\u00E8 ivwa ak lavil li te bati yo, n\u0027a jwenn tou sa ekri nan liv Istwa wa peyi Izray\u00E8l yo."
        },
        {
          "text": "L\u00E8 Akab mouri, se pitit li, Okozyas ki moute wa nan plas li."
        },
        {
          "text": "Akab te gen katran depi li t\u0027ap gouv\u00E8nen peyi Izray\u00E8l la l\u00E8 Jozafa, pitit Asa a, moute sou fot\u00E8y wa peyi Jida a."
        },
        {
          "text": "L\u00E8 sa a, li te gen trannsenkan sou t\u00E8t li. Li pase vennsenkan ap gouv\u00E8nen lavil Jerizal\u00E8m. Manman li te rele Azouba. Se te pitit fi Chilki."
        },
        {
          "text": "Jozafa li menm te swiv Asa, papa l\u0027, pye pou pye nan tou sa l\u0027 te f\u00E8. Li te f\u00E8 sa ki dwat devan Sey\u00E8 a. Tans\u00E8lman, tanp zid\u00F2l yo te la toujou nan peyi a, kif\u00E8 p\u00E8p la pa t\u0027 sispann f\u00E8 s\u00E8vis, touye b\u00E8t pou zid\u00F2l yo."
        },
        {
          "text": "Jozafa te siyen lap\u00E8 ak wa peyi Izray\u00E8l la."
        },
        {
          "text": "n\u0027a jwenn r\u00E8s istwa Jozafa a nan liv Istwa wa peyi Jida yo. Se la yo rakonte jan li te yon vanyan s\u00F2lda, ak tout lag\u00E8 li te f\u00E8 yo,"
        },
        {
          "text": "jan li dispar\u00E8t r\u00E8s gason ak fanm ki t\u0027ap f\u00E8 jenn\u00E8s nan kay zid\u00F2l yo toujou depi sou r\u00E8y Asa, papa l\u0027."
        },
        {
          "text": "(L\u00E8 sa a, pa t\u0027 gen wa nan peyi Edon. Se yon gouv\u00E8n\u00E8 wa Jida a te mete pou gouv\u00E8nen yo.)"
        },
        {
          "text": "Jozafa te f\u00E8 f\u00E8 k\u00E8k gwo batiman, tankou batiman moun Tasis yo, pou al chache l\u00F2 nan peyi Ofi. Men, batiman yo pa janm rive al f\u00E8 vwayaj la, paske yo kraze b\u00F2 Ezyongeb\u00E8."
        },
        {
          "text": "L\u00E8 sa a, Okozyas, pitit Akab la, ofri pou maren peyi Izray\u00E8l yo ale ansanm ak maren peyi Jida yo sou batiman pa yo. Men, Jozafa derefize."
        },
        {
          "text": "L\u00E8 Jozafa mouri, yo antere l\u0027 nan Lavil David, zans\u00E8t li a. Se pitit li, Joram, ki moute sou fot\u00E8y la nan plas li."
        },
        {
          "text": "Jozafa t\u0027ap mache sou disetan depi li te wa peyi Jida a, l\u00E8 Okozyas, pitit Akab, moute sou fot\u00E8y wa peyi Izray\u00E8l la. Li pase dezan ap gouv\u00E8nen peyi Izray\u00E8l la lavil Samari."
        },
        {
          "text": "Li f\u00E8 sa ki mal nan je Sey\u00E8 a. Li swiv egzanp papa l\u0027 ak manman l\u0027. Li f\u00E8 tankou Jewoboram, pitit gason Nebat la, ki te lak\u00F2z moun p\u00E8p Izray\u00E8l yo f\u00E8 sa ki mal."
        },
        {
          "text": "Li s\u00E8vi Baal, li adore l\u0027 tankou papa l\u0027 te f\u00E8 a. Se konsa li te f\u00E8 Sey\u00E8 a, Bondye p\u00E8p Izray\u00E8l la, fache anpil."
        }
      ]
    }
  ]
}