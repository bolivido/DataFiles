{
  "-bnumber": "13",
  "CHAPTER": [
    {
      "VERS": [
        {
          "text": "Adan te papa S\u00E8t, S\u00E8t te papa En\u00F2k,"
        },
        {
          "text": "En\u00F2k te papa Kenan, Kenan te papa Malaley\u00E8l, Malaley\u00E8l te papa Jer\u00E8d,"
        },
        {
          "text": "Jer\u00E8d te papa En\u00F2k, En\u00F2k te papa Metouchela, Metouchela te papa Lem\u00E8k,"
        },
        {
          "text": "Lem\u00E8k te papa Noe, Noe te papa S\u00E8m, Kam ak Jaf\u00E8."
        },
        {
          "text": "Men non pitit Jaf\u00E8 yo: Gom\u00E8, Mag\u00F2g, Madayi, Javan, Toubal, Mech\u00E8k ak Tiras."
        },
        {
          "text": "Men non pitit Gom\u00E8 yo: Achkenaz, Rifat ak Togama."
        },
        {
          "text": "Men non pitit Javan yo: Elicha, Tasis, Kitim ak Wodanim."
        },
        {
          "text": "Men non pitit Kam yo: Kouch, Mizrayim, Pout ak Kanaran. Se yo ki zans\u00E8t moun ki pote non yo."
        },
        {
          "text": "Men non pitit Kouch yo: Seba, Avila, Sabta, Rama ak Sabteka. Men non pitit Rama yo: Seba ak Dedan."
        },
        {
          "text": "Kouch te papa Nimw\u00F2d ki te premye gwo ch\u00E8f sou lat\u00E8."
        },
        {
          "text": "Mizrayim f\u00E8 pitit. Se yo ki te zans\u00E8t moun peyi Lidi yo, moun Anam yo, moun Leyab yo, moun Naftou yo,"
        },
        {
          "text": "moun Patwous yo, moun Kaslou yo ak moun lil Kaft\u00F2 yo. Se nan ras sa a moun Filisti yo soti."
        },
        {
          "text": "Men non pitit Kanaran yo: Sidon, premye pitit li ak Et. Se yo menm ki zans\u00E8t moun ki pote non yo."
        },
        {
          "text": "Kanaran te zans\u00E8t moun Jebis yo, moun Amori yo, moun Gigach yo,"
        },
        {
          "text": "moun Evi yo, moun Aka yo, moun Sini yo,"
        },
        {
          "text": "moun Avad yo, moun Zema yo ak moun Amat yo."
        },
        {
          "text": "Men non pitit S\u00E8m yo: Elam, Asou, Apachad, Lidi, Aram. Men non pitit Aram yo: Ouz, Oul, Get\u00E8 ak Mech\u00E8k. Se yo ki zans\u00E8t moun ki pote non yo."
        },
        {
          "text": "Apachab te papa Chelak, Chelak te papa Eb\u00E8."
        },
        {
          "text": "Eb\u00E8 te gen de pitit gason. Yonn te rele Pel\u00E8g, paske sou tan li moun sou lat\u00E8 te divize yonn ak l\u00F2t. L\u00F2t pitit Eb\u00E8 a te rele Joktan."
        },
        {
          "text": "Joktan te papa Almodad, Chel\u00E8f, Azamav\u00E8t, Jerak,"
        },
        {
          "text": "Adoram, Ouzal, Dikla,"
        },
        {
          "text": "Ebal, Abimay\u00E8l, Seba,"
        },
        {
          "text": "Ofi, Avila ak Jobab. Tout moun sa yo se pitit Joktan yo ye."
        },
        {
          "text": "Soti nan S\u00E8m rive sou Abraram, nou jwenn S\u00E8m, Apachad, Chelak,"
        },
        {
          "text": "Eb\u00E8, Pel\u00E8g, Reou,"
        },
        {
          "text": "Sewoug, Nak\u00F2, Terak"
        },
        {
          "text": "ak Abram ki te rele Abraram tou."
        },
        {
          "text": "Abraram te gen de pitit gason: Izarak ak Izmay\u00E8l."
        },
        {
          "text": "Pitit gason Izmay\u00E8l yo te vin zans\u00E8t douz branch fanmi: Se te Nebaj\u00F2t, premye pitit Izmay\u00E8l la, Keda, Adbey\u00E8l, Mibsam,"
        },
        {
          "text": "Michma, Douma, Masa, Adad, Tema,"
        },
        {
          "text": "Jetou, Nafich ak Kedma."
        },
        {
          "text": "Abraram te gen yon l\u00F2t fanm kay ki te rele Ketoura. Ketoura sa a f\u00E8 sis pitit gason pou li. Men non yo: Zimran, Joksan, Medan, Madyan, Jisbak ak Swak. Joksan te gen de pitit gason. Se te Seba ak Dedan."
        },
        {
          "text": "Madyan te gen senk pitit gason. Se te Efa, Ef\u00E8, En\u00F2k, Abida ak Elda. Tout moun sa yo, se nan branch fanmi Ketoura a yo ye."
        },
        {
          "text": "Izarak, pitit gason Abraram, te gen de pitit gason: Se te Ezaou ak Izray\u00E8l."
        },
        {
          "text": "Men non pitit Ezaou yo: Elifaz, Reouy\u00E8l, Jeouch, Jalam ak Kore."
        },
        {
          "text": "Se Elifaz ki zans\u00E8t branch fanmi sa yo: Teman, Oma, Zefi, Gayetan, Kenaz, Timna ak Amal\u00E8k."
        },
        {
          "text": "Reouy\u00E8l te zans\u00E8t branch fanmi sa yo: Naat, Zera, Chanma ak Miza."
        },
        {
          "text": "Se Seyi ki zans\u00E8t premye moun ki te rete nan peyi Edon an. Men non pitit li yo: Lotan, Chobal, Zibeyon, Ana, Dichon, Ez\u00E8 ak Dichan."
        },
        {
          "text": "Men non pitit Lotan yo: Ori ak Oman. Lotan te gen yon s\u00E8 ki te rele Timna."
        },
        {
          "text": "Men pitit Chobal yo: Aljan, Manarat, Ebal, Chefi, Onam. Men non pitit Zibeyon yo: Aja ak Ana."
        },
        {
          "text": "Ana te papa Dichon, Dichon te papa Amram, Echban, Jitran ak Keran."
        },
        {
          "text": "Ez\u00E8 te papa Bilan, Zavan ak Jakan. Dichan menm te papa Ouz ak Aran."
        },
        {
          "text": "Men wa ki te gouv\u00E8nen peyi Edon an, anvan te gen ankenn wa nan peyi Izray\u00E8l la. Premye a te Bela, pitit gason Bey\u00F2. Lavil kote li moun lan te rele Dinaba."
        },
        {
          "text": "L\u00E8 Bela mouri, se Jobab, pitit gason Zerak, moun lavil Bozra, ki te gouv\u00E8nen nan plas li."
        },
        {
          "text": "L\u00E8 Jobab mouri, se Oucham, moun peyi Teman, ki te gouv\u00E8nen nan plas li."
        },
        {
          "text": "L\u00E8 Oucham mouri, se Adad, pitit gason Bedad, ki te gouv\u00E8nen nan plas li. Se Adad sa a ki te bat moun peyi Madyan yo nan plenn Moab la. Yo te rele lavil kote li moun lan Avit."
        },
        {
          "text": "L\u00E8 Adad mouri, se Samla, moun Masreka, ki te gouv\u00E8nen nan plas li."
        },
        {
          "text": "L\u00E8 Samla mouri, se Sayil, moun lavil Reyob\u00F2t b\u00F2 larivy\u00E8 Lefrat la, ki te gouv\u00E8nen nan plas li."
        },
        {
          "text": "L\u00E8 Sayil mouri, se Baalanan, pitit gason Akb\u00F2, ki te gouv\u00E8nen nan plas li."
        },
        {
          "text": "L\u00E8 Baalanan mouri, se Ada ki te gouv\u00E8nen nan plas li. Yo te rele lavil kote li moun lan Payi. Madanm li te rele Metab\u00E8l. Se te pitit fi Matr\u00E8b, ki pou t\u00E8t pa l\u0027 te pitit fi Mezarab."
        },
        {
          "text": "Ada mouri. Apre sa, men non pitit Ezaou yo ki te ch\u00E8f branch fanmi yo: Se te Timna, Alva, Jet\u00E8t,"
        },
        {
          "text": "Olibama, Ela, Pinon,"
        },
        {
          "text": "Kenaz, Teman, Mibza,"
        },
        {
          "text": "Masdiy\u00E8l, Iram. Se te non tout ch\u00E8f peyi Edon yo sa."
        }
      ]
    },
    {
      "VERS": [
        {
          "text": "Men non pitit gason Izray\u00E8l yo: Woubenn, Simeyon, Levi, Jida, Isaka, Zabilon,"
        },
        {
          "text": "Dann, Joz\u00E8f, Benjamen, Neftali, Gad ak As\u00E8."
        },
        {
          "text": "Jida te gen senk pitit gason antou. Chwa, moun peyi Kanaran, te f\u00E8 twa pitit pou li. Se te Er, Onan ak Chela. Er, pi gran pitit gason Jida a, te sit\u00E8lman f\u00E8 sa ki mal, Sey\u00E8 a touye l\u0027."
        },
        {
          "text": "Tama, b\u00E8lfi Jida a, f\u00E8 de pitit pou Jida. Se te Per\u00E8z ak Zerak."
        },
        {
          "text": "Per\u00E8z te gen de pitit gason. Se te Ezwon ak Amoul."
        },
        {
          "text": "Zerak te gen senk pitit gason: Zimri, Etan, Eman, Kalk\u00F2l ak Dada."
        },
        {
          "text": "Se Aka, pitit gason Kami, yon moun fanmi Zerak la, ki te rale mal\u00E8 sou p\u00E8p Izray\u00E8l la, l\u00E8 li te pran nan sa pou yo te boule n\u00E8t pou Sey\u00E8 a."
        },
        {
          "text": "Etan te papa Azarya."
        },
        {
          "text": "Ezwon te papa Jerakmey\u00E8l, Ram ak Keloubayi."
        },
        {
          "text": "Ram te papa Aminadab, Aminadab te papa Nachon, yonn nan gwo ch\u00E8f fanmi Jida yo. Nachon te papa Salma."
        },
        {
          "text": "Salma te papa Boz."
        },
        {
          "text": "Boz te papa Ob\u00E8d, Ob\u00E8d te papa Izayi."
        },
        {
          "text": "Men pitit Izayi yo: Eliyab, premye pitit gason l\u0027, Abinadab, dezy\u00E8m pitit gason l\u0027, Chimeya, twazy\u00E8m pitit gason l\u0027,"
        },
        {
          "text": "Netan\u00E8l, katriy\u00E8m pitit gason li, Radayi, senky\u00E8m pitit gason li, Oz\u00E8m, sizy\u00E8m pitit gason li"
        },
        {
          "text": "ak David, sety\u00E8m pitit gason l\u0027."
        },
        {
          "text": "De pitit fi Izayi yo te rele Sewouya ak Abigayil. Sewouya, pitit fi Izayi a, te gen twa pitit gason: Abichayi, Joab ak Asay\u00E8l."
        },
        {
          "text": "Abigayil te f\u00E8 yon pitit gason pou Jet\u00E8, yon moun nan fanmi Izmay\u00E8l. Pitit la te rele Amasa."
        },
        {
          "text": "Kal\u00E8b, pitit Ezwon, te marye ak Azouba. Yo te gen yon pitit fi yo te rele Jeri\u00F2t ak twa l\u00F2t pitit gason: Jech\u00E8, Chobab ak Adon."
        },
        {
          "text": "L\u00E8 Azouba mouri, Kal\u00E8b marye ak Efrata. Yo te gen yon pitit gason yo rele Our."
        },
        {
          "text": "Our te papa Ouri, Ouri te papa Bezaley\u00E8l."
        },
        {
          "text": "L\u00E8 Ezwon te gen swasantan laj, li marye ak pitit fi Maki a, s\u00E8 Galarad. Yo te gen yon pitit gason yo te rele Segoub."
        },
        {
          "text": "Segoub te papa Jayi. Jayi te gouv\u00E8nen venntwa lavil nan peyi Galarad."
        },
        {
          "text": "Men moun G\u00E8chou ak moun Aram yo te pran nan men l\u0027 z\u00F2n Jayi a ak lavil Kenat ansanm ak tout ti bouk ki nan vwazinaj li yo. Sa te f\u00E8 antou swasant bouk. Tout moun ki te rete nan z\u00F2n lan te fanmi Maki, papa Galarad."
        },
        {
          "text": "L\u00E8 Ezwon mouri, Kal\u00E8b marye ak Efrata, madanm Ezwon, papa l\u0027. Efrata f\u00E8 yon pitit gason pou li ki te rele Askou, papa Tekoa."
        },
        {
          "text": "Jerakmey\u00E8l, premye pitit gason Ezwon an, te gen senk pitit gason: Ram, pi gran an, Bouna, Or\u00E8n, Oz\u00E8m ak Akija."
        },
        {
          "text": "Jerakmey\u00E8l te gen yon l\u00F2t madanm ki te rele Atara. Atara f\u00E8 yon pitit gason pou li. Se te Onam."
        },
        {
          "text": "Ram, premye pitit gason Jerakmey\u00E8l la, te gen twa pitit gason: Maz, Jamen ak Ek\u00E8."
        },
        {
          "text": "Onam te gen de pitit gason: Chamayi ak Jada. Chamayi te gen de pitit gason tou: Nadad ak Abichou."
        },
        {
          "text": "Madanm Abichou te rele Abijayil. Li f\u00E8 de pitit gason pou Abichou: Aban ak Molib."
        },
        {
          "text": "Nadab, fr\u00E8 Abichou a, te gen de pitit gason: Sel\u00E8d ak Apayim. Men Sel\u00E8d mouri san kite pitit gason."
        },
        {
          "text": "Apayim te papa Icheyi. Icheyi te papa Chechan, Chechan te papa Alayi."
        },
        {
          "text": "Jada, fr\u00E8 Chamayi a, te gen de pitit gason: Jet\u00E8 ak Jonatan. Men Jet\u00E8 mouri san kite pitit gason."
        },
        {
          "text": "Jonatan te gen de pitit gason: Pel\u00E8t ak Zaza. Tout moun sa yo se fanmi Jerakmey\u00E8l yo ye."
        },
        {
          "text": "Chechan pa t\u0027 gen pitit gason. Tout pitit li yo se fi yo te ye. Li te gen yon domestik ki te moun peyi Lejip. Domestik la te rele Jara."
        },
        {
          "text": "Chechan marye yonn nan pitit fi li yo av\u00E8 l\u0027. Yo te gen yon pitit gason ki te rele Atayi."
        },
        {
          "text": "Atayi te papa Natan, Natan te papa Zabad."
        },
        {
          "text": "Zabad te papa Efal, Efal te papa Ob\u00E8d."
        },
        {
          "text": "Ob\u00E8d te papa Jeou. Jeou te papa Azarya."
        },
        {
          "text": "Azarya te papa El\u00E8z. El\u00E8z te papa Elasa."
        },
        {
          "text": "Elasa te papa Sismayi, Sismayi te papa Chaloum."
        },
        {
          "text": "Chaloum te papa Jekamya. Jekamya te papa Elichama."
        },
        {
          "text": "Premye pitit gason Kal\u00E8b, fr\u00E8 Jerakmey\u00E8l la, te rele Mecha. Mecha te papa Zif. Marecha, dezy\u00E8m pitit Kal\u00E8b la, te papa Ebwon."
        },
        {
          "text": "Ebwon te gen kat pitit gason: Kora, Tapwak, Rek\u00E8m ak Chema."
        },
        {
          "text": "Chema te papa Raam ki te papa J\u00F2keam. Rek\u00E8m te papa Chamayi."
        },
        {
          "text": "Chamayi te papa Maon ki te papa Betsou."
        },
        {
          "text": "Kal\u00E8b te gen yon l\u00F2t fanm kay yo te rele Efa. Li f\u00E8 twa l\u00F2t pitit av\u00E8 l\u0027: Aran, Moza ak Gaz\u00E8z. Aran te gen yon pitit gason yo te rele Gaz\u00E8z tou."
        },
        {
          "text": "Yon nonm yo te rele Jadayi te gen sis pitit gason: Reg\u00E8m, Jotam, Gechan, Pel\u00E8t, Efa ak Chaf."
        },
        {
          "text": "Kal\u00E8b te gen yon l\u00F2t fanm kay ank\u00F2 ki te rele Maka. Maka f\u00E8 de pitit gason pou li: Cheb\u00E8 ak Tirana."
        },
        {
          "text": "Apre sa, Maka f\u00E8 de l\u00F2t pitit gason: Chaf ki te papa Madmana, ak Seva ki te papa Makbena ak Gibeya. Kal\u00E8b te gen yon pitit fi tou ki te rele Aksa."
        },
        {
          "text": "Tout moun sa yo te nan fanmi Kal\u00E8b. Our te premye pitit gason Efrata ak Kal\u00E8b. Men pitit li yo: Chobal ki te papa Kiriyat-Jearim,"
        },
        {
          "text": "Salma ki te papa Betley\u00E8m, ak Ar\u00E8f ki te papa Betgad\u00E8."
        },
        {
          "text": "Chobal, papa Kiriyat-Jearim, te zans\u00E8t moun Awoy\u00E8 yo, mwatye nan moun ki rete Menouy\u00F2t yo,"
        },
        {
          "text": "ak moun ki te rete nan Kiriyat-Jearim, ki vle di: moun Jet\u00E8 yo, moun Pout yo, moun Choumat yo ak moun Michra yo. Moun ki rete lavil Sora ak lavil Echtaw\u00F2l yo te soti nan branch fanmi moun sa yo tou."
        },
        {
          "text": "Salma, papa Betley\u00E8m, te zans\u00E8t moun lavil Netofat, moun lavil Atw\u00F2t-B\u00E8t-Joab, ak moun Sora yo ki te yonn nan de branch fanmi ki te rete Manarat yo."
        },
        {
          "text": "Men branch fanmi moun ki te abil nan ekri ak kopye dokiman. Yo te rete lavil Jab\u00E8z. Se te moun Tira yo, moun Chima yo ak moun Souka yo. Se moun branch fanmi Kayen ki soti nan fanmi Amat, zans\u00E8t moun Rekab yo."
        }
      ]
    },
    {
      "VERS": [
        {
          "text": "Men non pitit gason David vin genyen antan li te lavil Ebwon. Pi gran an te rele Amon. Se Akinoam, moun lavil Jizrey\u00E8l, ki te manman l\u0027. Dezy\u00E8m lan te rele Dany\u00E8l. Se Abigayil, moun lavil Kam\u00E8l, ki te manman l\u0027."
        },
        {
          "text": "Twazy\u00E8m lan te rele Absalon. Se Maka, pitit fi Talmayi, wa lavil Gechou a, ki te manman l\u0027. Katriy\u00E8m lan te rele Adonija. Se Agit ki te manman l\u0027."
        },
        {
          "text": "Senky\u00E8m lan te rele Chefatya. Se Abital ki te manman l\u0027. Sizy\u00E8m lan te rele Jitreyam. Se Egla, madan David, ki te manman l\u0027."
        },
        {
          "text": "Sis pitit sa yo te f\u00E8t lavil Ebwon kote David te gouv\u00E8nen pandan s\u00E8tan sis mwa. Apre sa, David al rete lavil Jerizal\u00E8m kote li gouv\u00E8nen pandan tranntwazan."
        },
        {
          "text": "Li f\u00E8 anpil pitit gason la tou. Batcheba, pitit fi Amiyel la, fe kat pitit gason pou li: Chimea, Chabab, Natan ak Salomon."
        },
        {
          "text": "Li te gen n\u00E8f l\u00F2t pitit gason: Iba, Elichwa, Elpel\u00E8t,"
        },
        {
          "text": "Noga, Nef\u00E8g, Jafya,"
        },
        {
          "text": "Elichama, Elyada, Elifel\u00E8t."
        },
        {
          "text": "David te f\u00E8 l\u00F2t pitit gason toujou ak l\u00F2t fanm kay mete sou sa yo. Li te gen yon pitit fi yo te rele Tama."
        },
        {
          "text": "Salomon te papa Woboram, Woboram te papa Abija, Abija te papa Asa, Asa te papa Jozafa,"
        },
        {
          "text": "Jozafa te papa Joram, Joram te papa Okozyas, Okozyas te papa Joas,"
        },
        {
          "text": "Joas te papa Amazya, Amazya te papa Azarya, Azarya te papa Jotam,"
        },
        {
          "text": "Jotam te papa Akaz, Akaz te papa Ezekyas, Ezekyas te papa Manase,"
        },
        {
          "text": "Manase te papa Amon, Amon te papa Jozyas."
        },
        {
          "text": "Jozyas te gen kat pitit gason. Pi gran an te rele Jokanan, dezy\u00E8m lan Jojakim, twazy\u00E8m lan Sedesyas, katriy\u00E8m lan Chaloum."
        },
        {
          "text": "Jojakim te papa Jekonya ak Sedesyas."
        },
        {
          "text": "Men non fanmi wa Jojakim moun Babil\u00F2n yo te f\u00E8 prizonye a. Jojakim te gen s\u00E8t pitit gason: Chealty\u00E8l,"
        },
        {
          "text": "Malkiram, Pedaja, Chenasa, Jekamya, Ochama ak Nedabya."
        },
        {
          "text": "Pedaja te gen de pitit gason: Zowobab\u00E8l ak Chimeyi. Zowobabel te gen de pitit gason: Mechoulam ak Ananya, ak yon pitit fi, Chelomit."
        },
        {
          "text": "Li te f\u00E8 senk l\u00F2t pitit gason. Se te Achouba, Oj\u00E8l, Berekya, Asadya ak Jouchabes\u00E8d."
        },
        {
          "text": "Ananya te gen de pitit gason: Pelatya ak Jechaya. Jechaya te papa Refaya, Refaya te papa Anan, Anan te papa Obadya, Obadya te papa Chekanya."
        },
        {
          "text": "Chekanya te gen yon pitit gason, Chemaya, ak senk pitit pitit: Atouch, Igal, Barya, Nearya ak Chafat."
        },
        {
          "text": "Nearya te gen twa pitit gason: Elioenayi, Izkiya ak Azrikam."
        },
        {
          "text": "Elioenayi te gen s\u00E8t pitit gason: Odavya, Elyachib, Pelaya, Akoub, Joanan, Delaya ak Anani."
        }
      ]
    },
    {
      "VERS": [
        {
          "text": "Men non l\u00F2t pitit gason Jida te gen: Per\u00E8z, Ezwon, Kami, Our ak Chobal."
        },
        {
          "text": "Chobal te papa Reaja, Reaja te papa Jakat, Jakat te papa Akoumayi ak Laad. Se yo ki zans\u00E8t moun ki rete lavil Zora."
        },
        {
          "text": "Etam te pitit Our. Se li ki papa Jizrey\u00E8l, Ichma, Idbak ak yon pitit fi yo rele Azel\u00E8l-poni."
        },
        {
          "text": "Penw\u00E8l, yon l\u00F2t pitit Our, te papa Ged\u00F2. Ez\u00E8, yon l\u00F2t pitit Our, te papa Oucha. Our te premye pitit Efrata, madan Kal\u00E8b. Se branch fanmi l\u0027 lan ki te bati lavil Betley\u00E8m."
        },
        {
          "text": "Achou, ki te bati lavil Tekoa, te gen de madanm: Ela ak Nara."
        },
        {
          "text": "Nara te f\u00E8 kat pitit gason pou li. Se te Aouzam, Ef\u00E8, Temeni ak Ayachtari."
        },
        {
          "text": "Ela te f\u00E8 twa pitit gason pou li: Zer\u00E8t, Soa ak Etnan."
        },
        {
          "text": "K\u00F2z te papa Anoub ak Zobeba. Se li ki zans\u00E8t tout branch fanmi Ar\u00E8l, pitit gason Awoum."
        },
        {
          "text": "Te gen yon moun yo te rele Jabez. Nan tout fanmi l\u0027, se li menm yo te pi respekte. Manman l\u0027 te rele l\u0027 konsa, paske li te soufri anpil l\u00E8 li t\u0027ap f\u00E8 l\u0027."
        },
        {
          "text": "Men Jab\u00E8z te lapriy\u00E8 Bondye p\u00E8p Izray\u00E8l la, li te di l\u0027: -Tanpri, Bondye, beni mwen. Ban m\u0027 anpil t\u00E8. Kanpe la ave m\u0027. Pa kite ankenn mal\u00E8 rive m\u0027 pou m\u0027 pa soufri. Se konsa Bondye ba li sa l\u0027 te mande a."
        },
        {
          "text": "Keloub, fr\u00E8 Choula, te gen yon pitit gason yo te rele Meyi. Meyi te papa Echton."
        },
        {
          "text": "Echton te papa Betrafa, Pasea ak Techima. Se Techima ki te tabli lavil Nagach. Se fanmi moun sa yo ki rete lavil Reka."
        },
        {
          "text": "Kenaz te gen de pitit gason: Otny\u00E8l ak Seraja. Otny\u00E8l te gen de pitit gason tou: Atat ak Meonotayi."
        },
        {
          "text": "Meonotayi te papa Ofra. Seraja te papa Joab, zans\u00E8t moun ki rete nan fon B\u00F2s Atizan yo. Tout moun sa yo te b\u00F2s nan metye yo."
        },
        {
          "text": "Kal\u00E8b, pitit gason Jefoune, te gen twa pitit gason pou t\u00E8t pa l\u0027: Iwou, Ela ak Nam. Ela te papa Kenaz."
        },
        {
          "text": "Jealel\u00E8l te gen kat pitit gason: Zif, Zifa, Tirya ak Azarey\u00E8l."
        },
        {
          "text": "-"
        },
        {
          "text": "Esdras te gen kat pitit gason: Jet\u00E8, Mer\u00E8d, Ef\u00E8 ak Jalou. Mer\u00E8d marye ak Bitya, yonn nan pitit fi farawon peyi Lejip la. Yo f\u00E8 yon pitit fi, Miryam, ak de pitit gason: Chamayi ak Ichba. Ichba te papa Estemoa. Mer\u00E8d te pran yon fanm nan branch fanmi Jida a tou pou madanm. Madanm sa a ba li twa pitit gason: Jer\u00E8d, papa Ged\u00F2, Eb\u00E8, papa Soko, ak Jekoutiy\u00E8l, papa Zanoa."
        },
        {
          "text": "Odija marye ak s\u00E8 Naam lan. Se pitit yo ki zans\u00E8t branch fanmi moun Gram yo ki te rete lavil Kejila, ak branch fanmi moun Makat yo ki te rete lavil Estemoa."
        },
        {
          "text": "Chimon te gen kat pitit gason: Amnon, Rina, Bennanan ak Tilon. Icheyi te gen de pitit gason: Zoet ak Bennzo\u00E8t."
        },
        {
          "text": "Men moun ki nan branch fanmi Chela, pitit Jida a: Er, papa Leka, Lada, papa Marecha, branch fanmi moun ki f\u00E8 bon twal fin nan lavil B\u00E8tachbea yo."
        },
        {
          "text": "Jokim, moun ki rete lavil Kozeba, Joas ak Saraf. Moun sa yo te marye ak fanm moun peyi Moab, l\u00E8fini yo tounen vin rete lavil Betley\u00E8m, dapre sa moun lontan yo ap repete."
        },
        {
          "text": "Se moun ki te konn f\u00E8 veso an t\u00E8. Yo te rete lavil Netayim ak lavil Gedera. Se yo ki te konn travay pou wa a."
        },
        {
          "text": "Simeyon te gen senk pitit gason: Nemw\u00E8l, Jamen, Jarib, Zera ak Sayil."
        },
        {
          "text": "Sayil te papa Chaloum, Chaloum te papa Mibsam, Mibsam te papa Michma,"
        },
        {
          "text": "Michma te papa Amw\u00E8l, Amw\u00E8l te papa Zakou, Zakou te papa Chimeyi."
        },
        {
          "text": "Chimeyi te gen s\u00E8z pitit gason ak sis pitit fi. Men l\u00F2t fr\u00E8 l\u0027 yo pa t\u0027 f\u00E8 anpil pitit. Se konsa branch fanmi Simeyon an pa t\u0027 rive gen menm kantite moun ak branch fanmi Jida a."
        },
        {
          "text": "Rive sou r\u00E8y wa David, moun branch fanmi Simeyon yo te rete nan lavil sa yo: Becheba, Molada, Azachwal,"
        },
        {
          "text": "Bila, Ez\u00E8m, Tolad,"
        },
        {
          "text": "Betw\u00E8l, Oma, Zikla,"
        },
        {
          "text": "B\u00E8tmakab\u00F2t, Azasousim, B\u00E8tbireyi ak Charayim."
        },
        {
          "text": "Yo te rete nan senk l\u00F2t kote apre sa: Etam, Ayin, Rimon, Tochenn ak Achan,"
        },
        {
          "text": "ak tout ti bouk ki nan vwazinaj yo, rive lavil Balat, nan direksyon sid. Tou sa se kote yo t\u0027ap viv ak liv rejis fanmi yo."
        },
        {
          "text": "-"
        },
        {
          "text": "Men moun ki te ch\u00E8f branch fanmi Simeyon yo: Mechobab, Jaml\u00E8k, Jocha, pitit gason Amazya, ak Jo\u00E8l, Jeou, pitit gason Jozibyas ki te pitit Seraja, pitit pitit Asiy\u00E8l,"
        },
        {
          "text": "Elioenayi, Jakoba, Jekoaja, Asaya, Ady\u00E8l, Jezimy\u00E8l, Benaja,"
        },
        {
          "text": "Ziza, pitit gason Chifi, ki te pitit gason Alon. Alon sa a te pitit Jedaja. Jedaja menm te pitit Chimri ki te pitit Chemaja."
        },
        {
          "text": "Tout moun nou sot nonmen la yo te ch\u00E8f nan fanmi yo. Branch fanmi an t\u0027ap peple toujou."
        },
        {
          "text": "Y\u0027 al chache patiraj pou mouton yo toupre lavil Ged\u00F2, sou b\u00F2 sol\u00E8y leve nan fon kote lavil la ye a."
        },
        {
          "text": "La, yo jwenn yon bon patiraj ki te fre nan yon plenn kote ki pa t\u0027 gen bri ni dez\u00F2d. Se la moun branch fanmi Kam yo te rete nan tan lontan."
        },
        {
          "text": "Sou r\u00E8y Ezekyas, wa peyi Jida, moun nou sot bay non yo la a rive lavil Ged\u00F2, yo touye moun fanmi Kam yo n\u00E8t tankou yon ofrann pou Bondye. Yo detwi tout lavil la ak ti joupa moun yo. Yo pran plas moun yo nan peyi a, paske te gen anpil bon patiraj pou mouton ak kabrit yo."
        },
        {
          "text": "Senksan (500) l\u00F2t moun nan branch fanmi Simeyon an pati pou m\u00F2n Seyi, nan peyi Edon. Yo te gen pou ch\u00E8f kat pitit gason Icheyi yo: Pelatya, Nearya, Refaja ak Ouzy\u00E8l."
        },
        {
          "text": "L\u00E8 yo rive, yo touye r\u00E8s moun Amal\u00E8k yo. Depi l\u00E8 sa a se la yo rete jouk jounen j\u00F2di a."
        }
      ]
    },
    {
      "VERS": [
        {
          "text": "Men moun branch fanmi Woubenn, premye pitit Izray\u00E8l la. Se Woubenn ki te premye pitit gason, men li te p\u00E8di dwa premye pitit li paske li te kouche ak yonn nan madanm papa l\u0027 yo. Se pitit Joz\u00E8f yo, yon l\u00F2t pitit Izray\u00E8l, yo te bay dwa premye pitit la. Tans\u00E8lman, yo pa t\u0027 pote non Joz\u00E8f la sou rejis tankou premye pitit."
        },
        {
          "text": "L\u00E8fini, se branch fanmi Jida a ki te vin pi f\u00F2. Se li menm ki bay yon ch\u00E8f pou gouv\u00E8nen tout branch fanmi yo. Men tout jan, se Joz\u00E8f yo te bay dwa premye pitit la."
        },
        {
          "text": "Woubenn, pi gran nan pitit gason Izray\u00E8l yo, te gen kat pitit gason: En\u00F2k, Palou, Ezwon ak Kami."
        },
        {
          "text": "Jo\u00E8l te papa Chemaja, Chemaja te papa G\u00F2g, G\u00F2g te papa Chimeyi,"
        },
        {
          "text": "Chimeyi te papa Mika, Mika te papa Reaja, Reaja te papa Baal."
        },
        {
          "text": "Baal te papa Bera, yonn nan ch\u00E8f fanmi Woubenn yo. Se li menm Tiglat-Piles\u00E8, wa peyi Lasiri a, te dep\u00F2te."
        },
        {
          "text": "Men lis l\u00F2t ch\u00E8f fanmi Woubenn yo dapre rejis kote yo te ekri non yo. N\u0027ap konmanse ak pi ansyen an. Te gen Jey\u00E8l, Zakari,"
        },
        {
          "text": "Bela, pitit Aza, pitit pitit Chema nan branch fanmi Jo\u00E8l. Se yo ki te rete nan z\u00F2n Awoy\u00E8, rive Nebo ak Baal Meon sou nan n\u00F2."
        },
        {
          "text": "Yo te gen anpil mouton ak kabrit nan tout peyi Galarad la. Se konsa yo pran tout peyi a depi b\u00F2 dez\u00E8 a rive jouk b\u00F2 larivy\u00E8 Lefrat b\u00F2 sol\u00E8y leve."
        },
        {
          "text": "Sou r\u00E8y wa Sayil, moun Woubenn yo atake moun Aga yo. Yo bat yo, yo pran tout t\u00E8 moun yo ki sou b\u00F2 sol\u00E8y leve nan peyi Galarad."
        },
        {
          "text": "Branch fanmi Gad la te rete sou b\u00F2 n\u00F2 moun branch fanmi Woubenn yo, nan peyi Bazan, rive Salka sou b\u00F2 sol\u00E8y leve."
        },
        {
          "text": "Jo\u00E8l te vin an premye. Apre li te gen Chafam, Janayi ak Chafat nan peyi Bazan."
        },
        {
          "text": "L\u00F2t moun nan fanmi an te f\u00E8 s\u00E8t branch. Men non branch fanmi yo, dapre non zans\u00E8t yo: Mikay\u00E8l, Mechoulam, Cheba, Jorayi, Jakan, Zya ak Eb\u00E8."
        },
        {
          "text": "Yo tout te pitit Abikayil ki te pitit Ouri. Ouri te pitit Jawoja ki te pitit Galarad. Galarad te pitit Mikay\u00E8l ki te pitit Jechichayi. Jechichayi te pitit Jakdo ki te pitit Bouz."
        },
        {
          "text": "Aki, pitit Abdy\u00E8l, pitit pitit Gouni, te zans\u00E8t tout fanmi sa yo."
        },
        {
          "text": "Yo te rete nan peyi Bazan ak nan peyi Galarad, nan lavil yo ak nan tout savann patiraj peyi Sawon an."
        },
        {
          "text": "Se sou r\u00E8y Jotam, wa peyi Jida, ak Jewoboram, wa peyi Izray\u00E8l, yo te f\u00E8 rejis sa yo."
        },
        {
          "text": "Branch fanmi Woubenn lan, branch fanmi Gad la ak mwatye branch fanmi Manase a te gen antou karannkatmil s\u00E8tsanswasant (44.760) s\u00F2lda, tout vanyan gason, ki konn s\u00E8vi ak pwot\u00E8j an f\u00E8 ak nepe, ak banza. Yo te abil nan f\u00E8 lag\u00E8."
        },
        {
          "text": "Yo f\u00E8 lag\u00E8 ak moun Aga yo ki te rete lavil Jetou, lavil Nafich ak lavil Nodab."
        },
        {
          "text": "Yo pa t\u0027 pou kont yo nan batay la. Yo te mete konfyans yo nan Bondye. Pandan batay la, yo lapriy\u00E8 mande l\u0027 konkou. Bondye reponn yo, li lage tout moun Aga yo ansanm ak tout moun ki te av\u00E8k moun Aga yo nan men yo."
        },
        {
          "text": "Yo pran senkantmil (50.000) chamo, desansenkantmil (250.000) mouton ak kabrit, demil (2.000) bourik nan men l\u00E8nmi yo. Yo f\u00E8 sanmil (100.000) prizonye."
        },
        {
          "text": "Yo touye anpil ladan l\u00E8nmi yo paske batay la se Bondye menm ki t\u0027ap mennen l\u0027 pou yo. Se konsa yo rete nan z\u00F2n sa a jouk jou yo dep\u00F2te yo."
        },
        {
          "text": "Moun mwatye branch fanmi Manase ki sou b\u00F2 sol\u00E8y leve larivy\u00E8 Jouden an te rete nan z\u00F2n ki soti Bazan moute nan n\u00F2 rive Baal\u00E8m\u00F2n, lavil Sini ak m\u00F2n Emon. Yo te peple anpil."
        },
        {
          "text": "Men non ch\u00E8f fanmi yo: Ef\u00E8, Icheyi, Eliy\u00E8l, Azry\u00E8l, Jeremi, Odavya ak Jady\u00E8l. Mesye sa yo te vanyan s\u00F2lda, ch\u00E8f fanmi yo. Tout moun t\u0027ap nonmen non yo."
        },
        {
          "text": "Men, p\u00E8p la te vire do bay Bondye zans\u00E8t yo a, y\u0027 al kouri f\u00E8 s\u00E8vis pou bondye l\u00F2t nasyon Bondye te dispar\u00E8t pou f\u00E8 plas pou yo."
        },
        {
          "text": "Se pout\u00E8t sa, Bondye p\u00E8p Izray\u00E8l la f\u00E8 Poul, wa peyi Lasiri a ki te rele Tiglat-Piles\u00E8 tou, anvayi peyi yo a, dep\u00F2te moun branch fanmi Woubenn yo, moun branch fanmi Gad yo ak moun mwatye branch fanmi Manase yo. Li mennen yo lavil Ala, lavil Ab\u00F2, lavil Ara ak b\u00F2 larivy\u00E8 Gozan kote yo rete jouk jounen j\u00F2di a."
        }
      ]
    },
    {
      "VERS": [
        {
          "text": "Levi te gen twa pitit gason: G\u00E8chon, Keyat ak Merari."
        },
        {
          "text": "Keyat te gen kat pitit gason: Amram, Jizeya, Ebwon ak Ouzy\u00E8l."
        },
        {
          "text": "Amram te gen de pitit gason, Arawon ak Moyiz ak yon pitit fi yo te rele Miryam. Arawon te gen kat pitit gason: Nadab, Abiyou, Eleaza ak Itama."
        },
        {
          "text": "Eleaza te papa Fineas, Fineas te papa Abichwa,"
        },
        {
          "text": "Abichwa te papa Bouki, Bouki te papa Ouzi,"
        },
        {
          "text": "Ouzi te papa Zeraja, Zeraja te papa Meraj\u00F2t,"
        },
        {
          "text": "Meraj\u00F2t te papa Amarya, Amarya te papa Akitoub,"
        },
        {
          "text": "Akitoub te papa Zad\u00F2k, Zad\u00F2k te papa Akimaz,"
        },
        {
          "text": "Akimaz te papa Azarya, Azarya te papa Joanan,"
        },
        {
          "text": "Joanan te papa Azarya. Se li menm Azarya ki te s\u00E8vi pr\u00E8t nan tanp Salomon te bati lavil Jerizal\u00E8m lan."
        },
        {
          "text": "Azarya te papa Amarya, Amarya te papa Achitoub,"
        },
        {
          "text": "Achitoub te papa Zad\u00F2k, Zad\u00F2k te papa Chaloum,"
        },
        {
          "text": "Chaloum te papa Ilkija, Ilkija te papa Azarya,"
        },
        {
          "text": "Azarya te papa Seraja, Seraja te papa Jeosadak."
        },
        {
          "text": "Wa N\u00E8bikadneza te dep\u00F2te Jeosadak ansanm ak tout moun peyi Jida ak tout moun lavil Jerizal\u00E8m yo, jan Bondye te vle l\u0027 la."
        },
        {
          "text": "Levi te gen twa pitit gason: G\u00E8chon, Keyat ak Merari."
        },
        {
          "text": "Men non pitit Gechon yo: Libni ak Chimeyi."
        },
        {
          "text": "Keyat te papa Amram, Jizeya, Ebwon ak Ouzy\u00E8l."
        },
        {
          "text": "Merari te papa Makli ak Mouchi. Men non branch fanmi Levi yo dapre zans\u00E8t yo."
        },
        {
          "text": "G\u00E8chon te papa Libni, Libni te papa Jakat, Jakat te papa Zima,"
        },
        {
          "text": "Zima te papa Joak, Joak te papa Ido, Ido te papa Zerak, Zerak te papa Jeatrayi."
        },
        {
          "text": "Keyat te papa Aminadab, Aminadab te papa Kore, Kore te papa Asi."
        },
        {
          "text": "Asi te papa Elkana, Elkana te papa Ebyasaf, Ebyasaf te papa Asi."
        },
        {
          "text": "Asi te papa Tajat, Tajat te papa Oury\u00E8l, Oury\u00E8l te papa Ouzya, Ouzya te papa Sayil."
        },
        {
          "text": "Elkana te gen de pitit gason: Amasayi ak Akim\u00F2t."
        },
        {
          "text": "Akim\u00F2t te papa Elkana, Elkana te papa Zofayi, Zofayi te papa Naat,"
        },
        {
          "text": "Naat te papa Eliyab, Eliyab te papa Jeworam, Jeworam te papa Elkana. Elkana te papa Samy\u00E8l."
        },
        {
          "text": "Samy\u00E8l te gen de pitit gason: Jo\u00E8l, pi gran an ak Abija, dezy\u00E8m lan."
        },
        {
          "text": "Merari b\u00F2 pa l\u0027 te papa Makli, Makli te papa Libni, Libni te papa Chimeyi, Chimeyi te papa Ouza."
        },
        {
          "text": "Ouza te papa Chimeya, Chimeya te papa Agija, Agija te papa Asaja."
        },
        {
          "text": "Men moun David te mete pou reskonsab tout chante nan Tanp Sey\u00E8 a l\u00E8 y\u0027a fin enstale Bwat Kontra a ladan l\u0027."
        },
        {
          "text": "Se yo ki te konn chante devan Tant Randevou a, jouk wa Salomon te fin bati Tanp Sey\u00E8 a lavil Jerizal\u00E8m. Yo te f\u00E8 travay yo yonn apre l\u00F2t dapre regleman yo te ba yo."
        },
        {
          "text": "Men non sanba yo ak tout fanmi yo: Nan fanmi Keyat la te gen Eyman premye sanba, ki te pitit Jo\u00E8l, ki li menm te pitit Samy\u00E8l,"
        },
        {
          "text": "ki li menm te pitit Elkana, ki li menm te pitit Jeworam, ki li menm te pitit Eliy\u00E8l, ki li menm te pitit Toak,"
        },
        {
          "text": "ki li menm te pitit Zouf, ki li menm te pitit Elkana, ki li menm te pitit Maat, ki li menm te pitit Amasayi,"
        },
        {
          "text": "ki li menm te pitit Elkana, ki li menm te pitit Jo\u00E8l, ki li menm te pitit Azarya, ki li menm te pitit Sofoni,"
        },
        {
          "text": "ki li menm te pitit Tat, ki li menm te pitit Asi, ki li menm te pitit Ebyasaf, ki li menm te pitit Kore,"
        },
        {
          "text": "ki li menm te pitit Jizeya, ki li menm te pitit Keyat, ki li menm te pitit Levi, ki li menm te pitit Izray\u00E8l."
        },
        {
          "text": "Asaf, dezy\u00E8m sanba a, te kanpe sou b\u00F2 dwat Eyman. Asaf te pitit Berekya, ki li menm te pitit Chimeya,"
        },
        {
          "text": "ki li menm te pitit Mikay\u00E8l, ki li menm te pitit Baseja, ki li menm te pitit Malkija,"
        },
        {
          "text": "ki li menm te pitit Etni, ki li menm te pitit Zerak, ki li menm te pitit Adaja."
        },
        {
          "text": "ki li menm te pitit Etan, ki li menm te pitit Zima, ki li menm te pitit Chimeyi,"
        },
        {
          "text": "ki li menm te pitit Jakat, ki li menm te pitit G\u00E8chon, ki li menm te pitit Levi."
        },
        {
          "text": "Etan ki soti nan branch fanmi Merari a te twazy\u00E8m sanba a ki te sou b\u00F2 g\u00F2ch Eyman. Se pitit Kichi li te ye. Kichi sa a te pitit Abdi, ki li menm te pitit Malouk,"
        },
        {
          "text": "ki li menm te pitit Asabija, ki limenm te pitit Amazya, ki li menm te pitit Ilkija,"
        },
        {
          "text": "ki li menm te pitit Amasi, ki li menm te pitit Bani, ki li menm te pitit Chem\u00E8,"
        },
        {
          "text": "ki li menm te pitit Mali, ki li menm te pitit Mouchi, ki li menm te pitit Merari, ki li menm te pitit Levi."
        },
        {
          "text": "L\u00F2t moun branch fanmi Levi yo te gen travay pa yo nan s\u00E8vis Tanp Sey\u00E8 a."
        },
        {
          "text": "Se Arawon ak pitit li yo ki te pou boule b\u00E8t yo te ofri sou lot\u00E8l yo te mete la pou sa, ak lansan sou lot\u00E8l lansan an. Se yo menm tou ki te reskonsab pou tout s\u00E8vis nan kay yo mete apa n\u00E8t pou Sey\u00E8 a, pou mande padon pou peche p\u00E8p Izray\u00E8l la, dapre tout regleman Moyiz, s\u00E8vit\u00E8 Bondye a, te bay."
        },
        {
          "text": "Men fanmi Arawon yo: Arawon te papa Eleaza, Eleaza te papa Fineas, Fineas te papa Abichwa,"
        },
        {
          "text": "Abichwa te papa Bouki, Bouki te papa Ouzi, Ouzi te papa Zeraja,"
        },
        {
          "text": "Zeraja te papa Meraj\u00F2t, Meraj\u00F2t te papa Amarya, Amarya te papa Akitoub,"
        },
        {
          "text": "Akitoub te papa Zad\u00F2k, Zad\u00F2k te papa Akimaz."
        },
        {
          "text": "Men kote fanmi Arawon yo te rete ak limit z\u00F2n ki te pou yo. L\u00E8 yo f\u00E8 tiraj os\u00F2, se branch fanmi Keyat yo ki soti an premye av\u00E8k"
        },
        {
          "text": "Ebwon, nan p\u00F2syon t\u00E8 ki pou branch fanmi Jida a, ansanm ak tout savann pou b\u00E8t yo."
        },
        {
          "text": "Yo bay Kal\u00E8b, pitit Jefoune a, tout jaden ki te andey\u00F2 lavil la ak tout ti bouk ki te sou l\u00F2d li yo."
        },
        {
          "text": "Men lavil yo te bay moun branch fanmi Arawon yo: Ebwon ansanm ak tout savann pou b\u00E8t yo, Libna ak tout savann pou b\u00E8t yo, Jati ak tout savann pou b\u00E8t yo, Estemoa ak tout savann pou b\u00E8t yo,"
        },
        {
          "text": "Ilenn ak tout savann pou b\u00E8t yo, Debi ak tout savann pou b\u00E8t yo,"
        },
        {
          "text": "Achan ak tout savann pou b\u00E8t yo, B\u00E8tchem\u00E8ch ak tout savann pou b\u00E8t yo."
        },
        {
          "text": "Nan p\u00F2syon t\u00E8 moun branch fanmi Benjamen yo, yo ba yo Geba ak tout savann pou b\u00E8t yo, Alem\u00E8t ak tout savann pou b\u00E8t yo, Anat\u00F2t ak tout savann pou b\u00E8t yo. Sa te f\u00E8 antou tr\u00E8z lavil pou yo te separe bay chak fanmi pa yo apa."
        },
        {
          "text": "Yo pran dis lavil nan p\u00F2syon t\u00E8 ki pou branch fanmi Efrayim, pou branch fanmi Dann lan ak pou l\u00F2t mwatye branch fanmi Manase a, yo bay r\u00E8s moun nan fanmi Keyat la."
        },
        {
          "text": "Tr\u00E8z lavil nan p\u00F2syon t\u00E8 ki pou branch fanmi Isaka, branch fanmi As\u00E8, branch fanmi N\u00E8ftali ak l\u00F2t mwatye branch fanmi Manase nan peyi Bazan an te soti pou branch fanmi G\u00E8chon yo, chak fanmi ak lavil pa yo apa."
        },
        {
          "text": "Konsa tou, douz lavil nan p\u00F2syon t\u00E8 ki pou branch fanmi Woubenn, branch fanmi Gad ak branch fanmi Zabilon soti pou branch fanmi Merari yo, chak fanmi ak lavil pa yo apa."
        },
        {
          "text": "Se konsa moun p\u00E8p Izray\u00E8l yo bay moun Levi yo lavil sa yo pou yo rete ansanm ak tout savann pou b\u00E8t yo."
        },
        {
          "text": "Yo te tire os\u00F2 tou pou yo ba yo lavil nan p\u00F2syon t\u00E8 branch fanmi Jida, branch fanmi Simeyon ak branch fanmi Benjamen, jan nou sot nonmen yo a."
        },
        {
          "text": "Gen k\u00E8k fanmi nan branch Keyat la ki te jwenn lavil nan p\u00F2syon t\u00E8 ki pou branch fanmi Efrayim lan."
        },
        {
          "text": "Yo ba yo tou lavil Sich\u00E8m, yonn nan lavil kote moun ki touye moun ka kouri al chache pwoteksyon an, ansanm ak tout savann pou b\u00E8t yo nan m\u00F2n Efrayim lan, Gez\u00E8 ansanm ak tout savann pou b\u00E8t yo,"
        },
        {
          "text": "Yokmeam ak tout savann pou b\u00E8t yo, B\u00E8towon ak tout savann pou b\u00E8t yo,"
        },
        {
          "text": "Ajalon ak tout savann pou b\u00E8t yo,"
        },
        {
          "text": "Gat-Rimon ak tout savann pou b\u00E8t yo. Nan p\u00F2syon t\u00E8 ki pou l\u00F2t mwatye branch fanmi Manase a, sou b\u00F2 sol\u00E8y kouche, yo ba yo Tanak ak tout savann pou b\u00E8t yo, Jibleam ak tout savann pou b\u00E8t yo. Tou sa pou r\u00E8s fanmi nan branch Keyat la."
        },
        {
          "text": "Nan p\u00F2syon t\u00E8 ki pou mwatye branch fanmi Manase a sou b\u00F2 sol\u00E8y leve, yo bay moun fanmi G\u00E8chon yo lavil Golan nan peyi Bazan ak tout savann pou b\u00E8t yo, lavil Astaw\u00F2t ak tout savann pou b\u00E8t yo."
        },
        {
          "text": "Nan p\u00F2syon t\u00E8 ki pou branch fanmi Isaka a, yo ba yo Kad\u00E8s ak tout savann pou b\u00E8t yo, Dobera ak tout savann pou b\u00E8t yo,"
        },
        {
          "text": "Ram\u00F2t ak tout savann pou b\u00E8t yo, An\u00E8m ak tout savann pou b\u00E8t yo."
        },
        {
          "text": "Nan p\u00F2syon t\u00E8 ki pou branch fanmi As\u00E8 a, yo ba yo Machal ak tout savann pou b\u00E8t yo, Abdon ak tout savann pou b\u00E8t yo,"
        },
        {
          "text": "Ouk\u00F2k ak tout savann pou b\u00E8t yo, Rey\u00F2b ak tout savann pou b\u00E8t yo."
        },
        {
          "text": "Nan p\u00F2syon t\u00E8 pou branch fanmi Neftali a, yo ba yo Kad\u00E8s nan peyi Galile ak tout savann pou b\u00E8t yo, Amon ak tout savann pou b\u00E8t yo, Kiriyatayim ak tout savann pou b\u00E8t yo."
        },
        {
          "text": "Nan p\u00F2syon t\u00E8 ki pou branch fanmi Zabilon an, yo bay Rimono ak tout savann pou b\u00E8t yo, Tab\u00F2 ak tout savann pou b\u00E8t yo pou r\u00E8s moun nan branch fanmi Merari a."
        },
        {
          "text": "Nan p\u00F2syon t\u00E8 ki pou branch fanmi Woubenn lan, sou b\u00F2 sol\u00E8y leve larivy\u00E8 Jouden, anfas lavil Jeriko, yo ba yo Bez\u00E8 nan dez\u00E8 a ak tout savann pou b\u00E8t yo, Jaza ak tout savann pou b\u00E8t yo,"
        },
        {
          "text": "Kedem\u00F2t ak tout savann pou b\u00E8t yo, Mefat ak tout savann pou b\u00E8t yo."
        },
        {
          "text": "Nan p\u00F2syon t\u00E8 ki pou branch fanmi Gad la, yo ba yo Ram\u00F2t nan peyi Galarad ak tout savann pou b\u00E8t yo, Manayim ak tout savann pou b\u00E8t yo,"
        },
        {
          "text": "Esbon ak tout savann pou b\u00E8t yo, Jaz\u00E8 ak tout savann pou b\u00E8t yo."
        }
      ]
    },
    {
      "VERS": [
        {
          "text": "Isaka te gen kat pitit gason: Tola, Fwa, Yachoub ak Chimwon."
        },
        {
          "text": "Tola te gen sis pitit gason: Ouzi, Refaja, Jery\u00E8l, Jakmayi, Jibsam ak Samy\u00E8l. Se yo ki te ch\u00E8f fanmi Tola yo. Se te yon bann vanyan s\u00F2lda brave danje. Sou r\u00E8y David te gen venndemil sisan (22.600) moun nan branch fanmi sa a."
        },
        {
          "text": "Ouzi te gen yon s\u00E8l pitit gason: Jizrakya. Jizrakya te gen kat pitit gason: Mikay\u00E8l, Obadya, Jo\u00E8l ak Jichiya. Sa f\u00E8 antou senk ch\u00E8f fanmi."
        },
        {
          "text": "Yo te gen anpil madanm ak anpil pitit gason. Se konsa branch fanmi sa a te bay anpil gason bon pou f\u00E8 lag\u00E8. Antou trannsimil (36.000)."
        },
        {
          "text": "L\u00E8 yo konte tout branch fanmi Isaka a dapre rejis fanmi yo, yo te rive sou katrevens\u00E8tmil (87.000) gason antou, tout vanyan s\u00F2lda."
        },
        {
          "text": "Benjamen te gen twa pitit gason: Bela, Bek\u00E8 ak Jedyay\u00E8l."
        },
        {
          "text": "Bela te gen senk pitit gason: Esbon, Ouzi, Ouzy\u00E8l, Jerim\u00F2t ak Iri. Yo tout te ch\u00E8f fanmi yo. Yo te vanyan s\u00F2lda. Dapre rejis fanmi yo, yo te rive gen venndemil trannkat (22.034) moun nan fanmi yo."
        },
        {
          "text": "Men non pitit gason Bek\u00E8 yo: Zemira, Joas, Elyez\u00E8, Elioenayi, Omri, Jerem\u00F2t, Abija, Anat\u00F2t ak Alam\u00E8t. Yo tout te pitit gason Bek\u00E8, ch\u00E8f fanmi yo, tout vanyan s\u00F2lda."
        },
        {
          "text": "Dapre rejis fanmi yo, te gen venmil desan (20.200) gason antou sou z\u00F2d yo."
        },
        {
          "text": "Men pitit Jedyay\u00E8l la: Bilan. Men pitit Bilan yo: Jeouch, Benjamen, Eyoud, Kenana, Zetan, Tasis ak Akichaka."
        },
        {
          "text": "Yo tout te moun fanmi Jedyay\u00E8l, ch\u00E8f fanmi yo ak vanyan s\u00F2lda. Yo te gen dis\u00E8tmil desan (17.200) gason bon pou f\u00E8 lag\u00E8."
        },
        {
          "text": "Iri te gen de pitit gason: Choupim ak Oupim. Ouchim te pitit Ay\u00E8."
        },
        {
          "text": "Men pitit gason Neftali yo: Jazey\u00E8l, Gouni, Jez\u00E8 ak Chaloum. Yo tout te pitit pitit Bila."
        },
        {
          "text": "Men pitit gason Manase te f\u00E8 ak fanm kay peyi Siri a: Asriy\u00E8l ak Maki, papa Galarad."
        },
        {
          "text": "Maki f\u00E8 af\u00E8 ak Maka, yon fanm nan fanmi Oupim ak Choupim. Dezy\u00E8m pitit gason Maki a te rele Zelofeyad. Zelofeyad te f\u00E8 pitit fi ase."
        },
        {
          "text": "Maka, madan Maki, f\u00E8 yon pitit gason. Li rele l\u0027 Per\u00E8s. Fr\u00E8 Per\u00E8s la te rele Ser\u00E8s. Ser\u00E8s te gen de pitit gason: Oulam ak Rek\u00E8m."
        },
        {
          "text": "Oulam f\u00E8 yon pitit gason yo te rele Bedan. Yo tout te pitit Galarad, ki te pitit Maki, ki li menm te pitit Manase."
        },
        {
          "text": "S\u00E8 Maki a te rele Amolek\u00E8t. Li f\u00E8 twa pitit gason: Ich\u00F2d, Abyez\u00E8 ak Makla."
        },
        {
          "text": "Men pitit Chemida yo: se te Akcham, Sich\u00E8m, Liki ak Anyam."
        },
        {
          "text": "Efrayim te papa Soutelak ki te papa Ber\u00E8d. Ber\u00E8d te papa Taka ki te papa Elada. Elada te papa Taka"
        },
        {
          "text": "ki te papa Zabad. Zabad te papa Soutelak. Efrayim te gen de l\u00F2t pitit gason: Ez\u00E8 ak Elad. Men, moun ki rete nan z\u00F2n Gad la touye yo paske yo te vin v\u00F2l\u00F2 mouton yo."
        },
        {
          "text": "L\u00E8 sa a, Efrayim, papa yo, te pran lapenn pou yo pandan lontan. Se fanmi l\u0027 yo ki vin ba l\u0027 kouraj."
        },
        {
          "text": "Apre sa, li al kouche ak madanm li. Madanm lan vin ansent, li f\u00E8 yon pitit gason, li rele l\u0027 Berya paske mal\u00E8 te tonbe sou kay la."
        },
        {
          "text": "Chera, pitit fi Berya a, bati B\u00E8towon anba ak B\u00E8towon anwo. Se li ki bati Ouzennchera tou."
        },
        {
          "text": "Berya te papa Refak ki te papa Rech\u00E8f. Rech\u00E8f te papa Tela ki te papa Takan."
        },
        {
          "text": "Takan te papa Layedan ki te papa Amiyoud. Amiyoud te papa Elichama"
        },
        {
          "text": "ki te papa Noun. Noun te papa Jozye."
        },
        {
          "text": "P\u00F2syon t\u00E8 yo te ba yo pou yo te rete a se z\u00F2n lavil Bet\u00E8l ak tout ti bouk ki sou l\u00F2d li yo, rive lavil Naaran sou b\u00F2 sol\u00E8y leve, lavil Gez\u00E8 ak tout ti bouk ki sou l\u00F2d li yo sou b\u00F2 sol\u00E8y kouche, ak z\u00F2n lavil Sich\u00E8m jouk lavil Aja ak tout ti bouk ki sou l\u00F2d li yo."
        },
        {
          "text": "Moun Manase yo te kontwole lavil B\u00E8t Chean ak tout ti bouk ki sou l\u00F2d li yo, lavil Tanak ak tout ti bouk ki sou l\u00F2d li yo, lavil Megido ak tout ti bouk ki sou l\u00F2d li yo, ak lavil D\u00F2 ak tout ti bouk ki sou l\u00F2d li yo. Se nan lavil sa yo moun branch fanmi Joz\u00E8f, pitit Jak\u00F2b la, t\u0027ap viv."
        },
        {
          "text": "As\u00E8 te gen kat pitit gason: Imna, Ichva, Ichvi, Berya ak yon pitit fi ki te rele Sera."
        },
        {
          "text": "Berya te gen de pitit gason: Eb\u00E8 ak Malky\u00E8l. Se Malky\u00E8l sa a ki te tabli lavil Bizayit."
        },
        {
          "text": "Eb\u00E8 te gen twa pitit gason: Jafl\u00E8, Chom\u00E8, Otam ak yon pitit fi yon te rele Chwa."
        },
        {
          "text": "Jafl\u00E8 te gen twa pitit gason tou: Pasak, Bimal ak Achvat."
        },
        {
          "text": "Chom\u00E8, fr\u00E8 Jafl\u00E8 a, te gen twa pitit gason tou: Wogach, Wouba ak Aram."
        },
        {
          "text": "Otam, l\u00F2t fr\u00E8 li a, te gen kat pitit gason: Zofa, Imna, Chel\u00E8k ak Amal."
        },
        {
          "text": "Men pitit Zofa yo: Swa, Anef\u00E8, Chwal, Beri, Imra,"
        },
        {
          "text": "Bez\u00E8, W\u00F2d, Chama, Chilcha, Jitran, Bera."
        },
        {
          "text": "Men pitit Jez\u00E8 yo: Jefoun\u00E8, Pispa ak Ara."
        },
        {
          "text": "Men pitit Oula yo: Ara, Any\u00E8l ak Rizya."
        },
        {
          "text": "Tout moun sa yo te moun branch fanmi As\u00E8. Yo tout te ch\u00E8f fanmi, vanyan s\u00F2lda, grann\u00E8g. Dapre rejis fanmi yo, te gen vennsimil (26.000) gason ki te gen laj pou f\u00E8 s\u00E8vis lame, epi ki te bon pou f\u00E8 lag\u00E8."
        }
      ]
    },
    {
      "VERS": [
        {
          "text": "Benjamen te gen senk pitit gason. Pi gran an te rele Bela, dezy\u00E8m lan Achb\u00E8l, twazy\u00E8m lan Akra,"
        },
        {
          "text": "katriy\u00E8m lan Nora, senky\u00E8m lan Rafa."
        },
        {
          "text": "Men non pitit Bela yo: Ada, Gera, Abiyoud,"
        },
        {
          "text": "Abichwa, Naaman, Akora,"
        },
        {
          "text": "Gera, Chefoufan ak Ouram."
        },
        {
          "text": "-"
        },
        {
          "text": "Men non pitit Eyoud yo: Naaman, Ajija ak Gera. Yo te ch\u00E8f branch fanmi ki t\u0027ap viv nan z\u00F2n Geba a. Apre sa, yo mete yo dey\u00F2, y\u0027 al rete Manarat. Se Gera, papa Ouza ak Akiyoud, ki te mennen yo al rete Manarat la."
        },
        {
          "text": "-"
        },
        {
          "text": "Charayim div\u00F2se ak de madanm li yo: Ouchim ak Bara. Apre sa, li al rete nan peyi Moab, li marye ak Od\u00E8ch ki ba li s\u00E8t pitit gason: Jobab, Zibya, Mecha, Malkam,"
        },
        {
          "text": "Jeou, Sakya, Mima. Tout pitit gason l\u0027 yo te ch\u00E8f fanmi."
        },
        {
          "text": "Li te gen de l\u00F2t pitit gason Ouchim te f\u00E8 pou li: Abitoub ak Elpal."
        },
        {
          "text": "Elpal te gen twa pitit gason: Eb\u00E8, Micham ak Ch\u00E8m\u00E8d. Se Ch\u00E8m\u00E8d sa a ki te bati lavil Ono ak lavil L\u00F2d ansanm ak tout ti bouk ki te sou kont li yo."
        },
        {
          "text": "Berya ak Chema te ch\u00E8f fanmi moun ki te rete lavil Ajalon. Se yo ki te mete ansyen moun ki te rete lavil Gat yo dey\u00F2."
        },
        {
          "text": "Men pitit Berya yo: Akio, Chachak, Jerem\u00F2t,"
        },
        {
          "text": "Zebadya, Arad, Ed\u00E8,"
        },
        {
          "text": "Michay\u00E8l, Ichpa ak Joa."
        },
        {
          "text": "Men non pitit Elpal yo: Zebadya, Mechoulam, Izki, Eb\u00E8,"
        },
        {
          "text": "Ichmerayi, Izlija ak Jobab."
        },
        {
          "text": "Men pitit Chim\u00E8yi yo: Jakim, Zikri, Zabdi,"
        },
        {
          "text": "Elyenayi, Ziltayi, Eliy\u00E8l,"
        },
        {
          "text": "Adaja, Beraja ak Chimrat."
        },
        {
          "text": "Men pitit Chachak yo: Ichpan, Eb\u00E8, Eliy\u00E8l,"
        },
        {
          "text": "Abdon, Zikri, Anan,"
        },
        {
          "text": "Ananya, Elam, Antotija,"
        },
        {
          "text": "Ifdeja ak Penw\u00E8l."
        },
        {
          "text": "Men pitit Jeworam yo: Chamcherayi, Chearya, Atalya,"
        },
        {
          "text": "Jarechya, Elija ak Zikri."
        },
        {
          "text": "Chak mesye sa yo te ch\u00E8f fanmi yo. Yo te rete lavil Jerizal\u00E8m."
        },
        {
          "text": "Jey\u00E8l te bati lavil Gabawon kote li te rete. Madanm li te rele Maaka."
        },
        {
          "text": "Premye pitit gason l\u0027 lan te rele Abdon. L\u00F2t pitit li yo te rele Zou, Kich, N\u00E8, Nadab,"
        },
        {
          "text": "Ged\u00F2, Akio, Zek\u00E8"
        },
        {
          "text": "ak Mikl\u00F2t ki te papa Chimea. Pitit moun sa yo te rete lavil Jerizal\u00E8m b\u00F2 kote moun ki te menm branch fanmi ak yo."
        },
        {
          "text": "N\u00E8 te papa Kich ki te papa Sayil. Sayil te gen kat pitit gason: Jonatan, Malchichwa, Abinadab ak Echbaal."
        },
        {
          "text": "Jonatan te papa Meribaal ki te papa Mika."
        },
        {
          "text": "Mika te gen kat pitit gason: Piton, Mel\u00E8k, Tarea ak Akaz."
        },
        {
          "text": "Akaz te papa Jeojada ki te gen twa pitit gason: Alem\u00E8t, Azmav\u00E8t ak Zimri. Zimri te papa Moza."
        },
        {
          "text": "Moza te papa Binea ki te papa Rafad. Rafad te papa Eleaza ki te papa Az\u00E8l."
        },
        {
          "text": "Az\u00E8l te gen sis pitit gason. Se te Azrikam, Bokwou, Ichmay\u00E8l, Chearya, Obadya ak Anan."
        },
        {
          "text": "Ech\u00E8k, fr\u00E8 Az\u00E8l la, te gen twa pitit gason: Oulam, Jeouch ak Elifel\u00E8t."
        },
        {
          "text": "Pitit gason Oulam yo te vanyan s\u00F2lda ki te gen anpil ladr\u00E8s nan s\u00E8vi ak banza. Yo te gen sansenkant (150) pitit ak pitit pitit antou. Tout moun sa yo te f\u00E8 pati branch fanmi Benjamen an."
        }
      ]
    },
    {
      "VERS": [
        {
          "text": "Se konsa yo te make non tout moun pep Izray\u00E8l yo dapre fanmi yo nan liv wa Izray\u00E8l yo. Yo te dep\u00F2te moun peyi Jida yo lavil Babil\u00F2n paske yo pa t\u0027 f\u00E8 volonte Bondye."
        },
        {
          "text": "Premye moun nan p\u00E8p Izray\u00E8l la ki te tounen vin rete sou t\u00E8 yo ak nan lavil yo se te pr\u00E8t yo, moun Levi yo ak moun k\u0027ap travay nan Tanp lan."
        },
        {
          "text": "Se lavil Jerizal\u00E8m moun nan branch fanmi Jida, moun nan branch fanmi Benjamen, moun nan branch fanmi Efrayim ak moun nan branch fanmi Manase, yo tout al rete."
        },
        {
          "text": "Nan moun Jida yo te gen Outayi, pitit gason Amiyoud. Amiyoub sa a te pitit Omri, Omri te pitit Imri, Imri te pitit gason Bani, Bani te soti nan fanmi Per\u00E8z, pitit Jida."
        },
        {
          "text": "Nan fanmi Chela a te gen Asaja ki te ch\u00E8f fanmi an."
        },
        {
          "text": "Nan fanmi Zerak la te gen Jeouj\u00E8l ki te ch\u00E8f fanmi an. Sa te f\u00E8 antou sisankatrevendis (690) moun nan fanmi Jida a ki te rete lavil Jerizal\u00E8m."
        },
        {
          "text": "Nan moun fanmi Benjamen yo te gen Salou, pitit gason Mechoulam, ki te pitit gason Odavya, ki li menm te pitit gason Asenwa."
        },
        {
          "text": "Te gen Jibneja, pitit gason Jeworam, Ela, pitit gason Ouzi, pitit pitit Mikri, ak Mechoulam, pitit Chepatya, ki te pitit Reouy\u00E8l, pitit pitit Jibniya."
        },
        {
          "text": "Sa te f\u00E8 antou n\u00E8fsansenkannsis (956) moun nan fanmi Benjamen an ki te rete lavil Jerizal\u00E8m. Yo tout te ch\u00E8f fanmi yo."
        },
        {
          "text": "Men pr\u00E8t ki t\u0027ap viv nan lavil la. Te gen Jedaja, Jeojarib, Jaken,"
        },
        {
          "text": "Azarya, pitit Ilkija. Ilkija sa a te pitit Mechoulam, Mechoulam te pitit Zad\u00F2k, Zad\u00F2k te pitit Meraj\u00F2t, Meraj\u00F2t te pitit Achitoub. Se li menm Achitoub sa a ki te ch\u00E8f nan tanp Bondye a."
        },
        {
          "text": "L\u00E8fini, te gen Adaja, pitit gason Jeworam. Jeworam sa a te pitit Pachou ki te pitit Malkija. Te gen ank\u00F2 Masayi, pitit Ady\u00E8l. Ady\u00E8l sa a te pitit Jazera, Jazera te pitit Mechoulam, Mechoulam te pitit Mechilemit, Mechilemit te pitit Ime."
        },
        {
          "text": "Pr\u00E8t sa yo ak fanmi yo te f\u00E8 antou mils\u00E8tsanswasant (1.760) moun ki te ch\u00E8f fanmi, vanyan gason ki te bon pou s\u00E8vis kay Bondye a."
        },
        {
          "text": "Men moun Levi ki te rete nan lavil la. Te gen Chemaja, pitit gason Achoub. Achoub sa a te pitit Azrikam, Azrikam te pitit Achabya, nan branch fanmi Merari a."
        },
        {
          "text": "Te gen Bakbaka, Er\u00E8s, Galal ak Matanya. Matanya sa a te pitit Mika. Mika te pitit Zikri, Zikri li menm te pitit Asaf."
        },
        {
          "text": "Te gen Obadya, pitit Chemaya. Chemaya sa a te pitit Galal, Galal te pitit Jedoutoun. Pou fini, te gen Berekya, pitit Asa, ki te pitit Elkana ki te rete nan ti bouk moun Netofa yo."
        },
        {
          "text": "Men gad ki t\u0027ap f\u00E8 p\u00F2s nan p\u00F2tay Tanp lan. Se te Chaloum, Akoub, Talmon, Akiman ak l\u00F2t fanmi yo. Se Chaloum ki te ch\u00E8f yo."
        },
        {
          "text": "Jouk jounen j\u00F2di a se yo k\u0027ap f\u00E8 p\u00F2s nan P\u00F2tay Wa ki bay sou b\u00F2 sol\u00E8y leve a, kote pou wa a pase a. Nan tan lontan, se yo menm ki te konn f\u00E8 p\u00F2s nan P\u00F2tay Kay moun Levi yo."
        },
        {
          "text": "Chaloum, pitit Kore, pitit pitit Ebyazaf nan branch fanmi Kore a, ansanm ak l\u00F2t moun nan fanmi Kore a te reskonsab veye p\u00F2tay pou antre nan kote ki apa pou Sey\u00E8 a, tankou zans\u00E8t yo te f\u00E8 l\u0027 anvan sa l\u00E8 yo t\u0027ap veye P\u00F2tay kan Sey\u00E8 a."
        },
        {
          "text": "Yon l\u00E8 se Fineas, pitit Eleaza a, ki te ch\u00E8f yo. Sey\u00E8 a te toujou kanpe av\u00E8 l\u0027."
        },
        {
          "text": "Zakari, pitit Mechelemya, te gad nan p\u00F2tay Tant Randevou a tou."
        },
        {
          "text": "Antou te gen desandouz (212) gason yo te chwazi pou f\u00E8 p\u00F2s nan p\u00F2tay tanp lan, dapre liv rejis fanmi yo nan ti bouk kote yo moun. Se wa David ak pwof\u00E8t Samy\u00E8l ki te bay zans\u00E8t yo reskonsablite sa a pou tout tan."
        },
        {
          "text": "Se konsa, yo menm ak pitit yo yo toujou ap f\u00E8 p\u00F2s nan p\u00F2tay Tanp lan, nan p\u00F2tay Tant Randevou a."
        },
        {
          "text": "Te gen kat p\u00F2tay ki te bay sou kat b\u00F2n direksyon yo: l\u00E8s, lw\u00E8s, n\u00F2 ak sid. Pou chak p\u00F2tay te gen yon ch\u00E8f gad."
        },
        {
          "text": "Fanmi yo ki te rete nan ti bouk yo te vin ede yo nan travay la pandan s\u00E8t jou, yonn apre l\u00F2t."
        },
        {
          "text": "Men, kat ch\u00E8f gad yo te toujou la des\u00E8vis. Se moun fanmi Levi yo te ye. Se yo ki te reskonsab tout py\u00E8s chanm ansanm ak tout trez\u00F2 ki te la nan Tanp lan."
        },
        {
          "text": "Yo te rete pase nwit yo toupre Tanp lan, paske se yo ki te reskonsab veye l\u0027. L\u00E8fini, chak maten se yo ki pou te louvri p\u00F2tay yo."
        },
        {
          "text": "Te gen l\u00F2t moun Levi ki te reskonsab tout veso yo s\u00E8vi pou f\u00E8 seremoni yo. Se pou yo te kontwole yo ni anvan ni apre chak seremoni yo."
        },
        {
          "text": "Te gen l\u00F2t moun Levi ki te reskonsab tout r\u00E8s bagay ki te nan Tanp lan ansanm ak farin frans, diven, lwil oliv, lansan ak od\u00E8 yo."
        },
        {
          "text": "Men, se pr\u00E8t yo ki te reskonsab pare od\u00E8 yo."
        },
        {
          "text": "Se yon moun Levi yo te rele Matitya, premye pitit Chaloum nan fanmi Kore a, ki te toujou reskonsab f\u00E8 gato pou ofrann yo."
        },
        {
          "text": "L\u00F2t moun Levi nan fanmi Keyat la te reskonsab pare pen pou yo te mete chak jou repo nan Tanp lan."
        },
        {
          "text": "Genyen nan fanmi Levi yo ki te sanba. Ch\u00E8f fanmi sa yo te viv nan py\u00E8s chanm ki te nan Tanp lan. Yo pa t\u0027 gen l\u00F2t okipasyon pase lajounen kou lannwit yo t\u0027ap f\u00E8 travay yo."
        },
        {
          "text": "Tout mesye sa yo te ch\u00E8f fanmi moun Levi yo, dapre zans\u00E8t yo rive j\u00F2di a. Yo te rete lavil Jerizal\u00E8m."
        },
        {
          "text": "Jey\u00E8l te bati lavil Gabawon kote li te rete. Madanm li te rele Maaka."
        },
        {
          "text": "Premye pitit gason l\u0027 lan te rele Abdon. L\u00F2t pitit li yo te rele Zou, Kich, Baal, N\u00E8, Nadak,"
        },
        {
          "text": "Ged\u00F2, Akio, Z\u00E8k\u00E8 ak Mikl\u00F2t."
        },
        {
          "text": "Se Mikl\u00F2t sa a ki te papa Chimeam. Pitit moun sa yo te rete lavil Jerizal\u00E8m b\u00F2 kote moun ki te menm branch fanmi ak yo."
        },
        {
          "text": "N\u00E8 te papa Kich ki te papa Sayil. Sayil te gen kat pitit gason: Jonatan, Malchichwa, Abinadab ak Echbaal."
        },
        {
          "text": "Jonatan te papa Meribaal ki te papa Mika."
        },
        {
          "text": "Mika te gen kat pitit gason: Piton, Mel\u00E8k, Tarea ak Akaz."
        },
        {
          "text": "Akaz te papa Jeojada ki te gen twa pitit gason: Alem\u00E8t, Azmav\u00E8t ak Zimri. Zimri te papa Moza."
        },
        {
          "text": "Moza te papa Binea ki te papa Rafad. Rafad te papa Eleaza ki te papa Az\u00E8l."
        },
        {
          "text": "Az\u00E8l te gen sis pitit gason. Se te Azrikam, Bokewou, Ichmay\u00E8l, Chearya, Obadya ak Anan, Se non pitit gason Az\u00E8l yo sa."
        }
      ]
    },
    {
      "VERS": [
        {
          "text": "Moun Filisti yo leve yon s\u00E8l batay ak moun p\u00E8p Izray\u00E8l yo sou m\u00F2n Gilboa. Anpil nan moun p\u00E8p Izray\u00E8l yo te mouri, r\u00E8s yo te kouri met dey\u00F2."
        },
        {
          "text": "Moun Filisti yo rive sou Sayil ak pitit gason l\u0027 yo. Yo touye Jonatan, Abinadab ak Malchichwa fr\u00E8t."
        },
        {
          "text": "Batay la te mangonmen kote Sayil te ye a. Mesye ki t\u0027ap voye fl\u00E8ch nan banza yo te konmanse ap vize sou li. L\u00E8 li w\u00E8 sa, li pran tranble."
        },
        {
          "text": "Li rele gad k\u00F2 ki t\u0027ap pote zam li yo, li di l\u0027 konsa: -Rale nepe ou, touye m\u0027 pou bann moun sa yo ki pa s\u00E8vi Bondye pa gen tan rive sou mwen pou yo pase m\u0027 nan betiz. Men, gad k\u00F2 a pa t\u0027 vle paske li te p\u00E8 anpil. L\u00E8 sa a, Sayil pran nepe a, li vire l\u0027 t\u00E8t anba, li lage k\u00F2 l\u0027 sou li."
        },
        {
          "text": "L\u00E8 gad k\u00F2 a w\u00E8 Sayil te mouri, li f\u00E8 menm bagay la tou, li lage k\u00F2 l\u0027 sou nepe pa li a, li mouri ansanm ak Sayil."
        },
        {
          "text": "Se konsa, ni Sayil ni twa pitit gason l\u0027 yo te mouri. Jou sa a, tout mesye Sayil yo te mouri."
        },
        {
          "text": "Moun p\u00E8p Izray\u00E8l yo ki te rete nan fon an te w\u00E8 s\u00F2lda p\u00E8p Izray\u00E8l yo kouri epi Sayil ak pitit gason l\u0027 yo mouri. L\u00E8 sa a, yo leve kite lavil kote yo te rete yo, yo met dey\u00F2. Moun Filisti yo vini, yo pran lavil yo pou yo."
        },
        {
          "text": "Nan denmen apre batay la, moun Filisti yo tounen pou pran zam ki te sou kadav s\u00F2lda mouri yo, yo jwenn kadav Sayil ak kadav twa pitit gason l\u0027 yo kouche at\u00E8 sou m\u00F2n Gilboa a."
        },
        {
          "text": "Yo koupe t\u00E8t Sayil, yo pran tout zam li yo. L\u00E8fini, yo voye gaye bon nouv\u00E8l sa a nan tout peyi Filisti a, nan tanp zid\u00F2l yo ak nan z\u00F2r\u00E8y tout p\u00E8p la."
        },
        {
          "text": "Yo mete zam Sayil yo nan tanp Astate, zid\u00F2l yo a. Epi yo pran t\u00E8t li, yo kloure l\u0027 nan tanp Dagon an."
        },
        {
          "text": "L\u00E8 moun lavil Jab\u00E8s yo, nan peyi Galarad, vin konnen sa moun Filisti yo te f\u00E8 Sayil,"
        },
        {
          "text": "tout mesye ki te brave danje yo leve, y\u0027 al pran kadav Sayil la ansanm ak kadav pitit gason l\u0027 yo, yo tounen ak yo lavil Jab\u00E8s. Yo antere zosman yo anba pye tonmaren ki nan lavil Jab\u00E8s la. Apre sa, yo pase s\u00E8t jou san manje."
        },
        {
          "text": "Se konsa Sayil mouri paske li pa t\u0027 kenbe paw\u00F2l li ak Sey\u00E8 a. Li pa t\u0027 obeyi l\u00F2d Sey\u00E8 a te ba li. Li te pito f\u00E8 yo rele nanm moun mouri pou l\u0027 te konnen sa ki tapral rive l\u0027,"
        },
        {
          "text": "pase pou l\u0027 te al mande Sey\u00E8 a sa. Se pout\u00E8t sa Sey\u00E8 a te touye l\u0027, li renm\u00E8t gouv\u00E8nman an nan men David, pitit lzayi a."
        }
      ]
    },
    {
      "VERS": [
        {
          "text": "Tout branch fanmi Izray\u00E8l yo vin jwenn David lavil Ebwon, yo di l\u0027 konsa: -Nou se moun menm ras, menm fanmi av\u00E8 ou."
        },
        {
          "text": "Depi lontan, menm sou r\u00E8y wa Sayil, se ou menm ki te k\u00F2mande lame p\u00E8p Izray\u00E8l la kote l\u0027 ale. L\u00E8fini ank\u00F2, Sey\u00E8 a, Bondye ou la, te pwom\u00E8t se ou menm ki pral gouv\u00E8nen p\u00E8p li a, p\u00E8p Izray\u00E8l la. Se ou menm ki pral ch\u00E8f yo."
        },
        {
          "text": "Se konsa, tout ch\u00E8f fanmi p\u00E8p Izray\u00E8l yo vin jwenn David lavil Ebwon. Yo pase yon kontra av\u00E8 l\u0027 devan Sey\u00E8 a. Yo f\u00E8 seremoni, yo mete l\u0027 wa sou p\u00E8p Izray\u00E8l la tou, jan Sey\u00E8 a te f\u00E8 pwom\u00E8s la nan bouch pwof\u00E8t Samy\u00E8l."
        },
        {
          "text": "David mache sou lavil Jerizal\u00E8m ansanm ak tout moun p\u00E8p Izray\u00E8l yo. L\u00E8 sa a, lavil la te rele Jebis. Se moun Jebis yo, premye moun ki te rete nan peyi a, ki t\u0027ap viv la toujou."
        },
        {
          "text": "Moun Jebis yo te di David: Ou p\u0027ap janm ka rive antre nan lavil nou an. Men David pran gwo f\u00F2 ki te sou t\u00E8t m\u00F2n Siyon an. Se li yo rele lavil David la."
        },
        {
          "text": "David pou t\u00E8t pa l\u0027 te di premye moun ki va atake moun Jebis yo, l\u0027ap mete l\u0027 ch\u00E8f, moun sa a ap grann\u00E8g nan gouv\u00E8nman l\u0027 lan. Joab, pitit gason Sewouya a, te premye moun ki atake. Se konsa li vin ch\u00E8f."
        },
        {
          "text": "Apre sa, David al rete nan f\u00F2 a. Se pout\u00E8t sa yo rele l\u0027 lavil David la."
        },
        {
          "text": "L\u00E8fini, li bati l\u00F2t kay f\u00E8 wonn f\u00F2 a, depi sou teras la rive b\u00F2 pal\u00E8 a. Joab menm rebati r\u00E8s lavil la."
        },
        {
          "text": "Chak jou David t\u0027ap vin pi f\u00F2. Sey\u00E8 a, Bondye ki gen tout pouvwa a, te kanpe av\u00E8 l\u0027."
        },
        {
          "text": "Men non ch\u00E8f vanyan s\u00F2lda David yo. Se yo ki te soutni gouv\u00E8nman David la ansanm ak tout p\u00E8p Izray\u00E8l la pou l\u0027 te ka wa, jan Sey\u00E8 a te pwom\u00E8t moun Izray\u00E8l yo sa."
        },
        {
          "text": "Pou konmanse, te gen Jakobeyam ki soti nan branch fanmi Akmoni an. Se li menm ki te ch\u00E8f twa pi vanyan yo. Pou kont li, li batay ak twasan (300) moun ak frenn li ase. Li touye yo tout yon s\u00E8l kou."
        },
        {
          "text": "Dezy\u00E8m lan te rele Eleaza, pitit gason Dodo, pitit yon moun lavil Akwo. Se te yonn nan twa pi vanyan yo."
        },
        {
          "text": "Li te av\u00E8k David l\u00E8 David t\u0027ap goumen ak moun Filisti yo nan batay b\u00F2 Pasdamen an. Li te nan yon jaden l\u00F2j l\u00E8 s\u00F2lda p\u00E8p Izray\u00E8l yo konmanse kouri devan moun Filisti yo."
        },
        {
          "text": "Se konsa, li menm ak s\u00F2lda li yo, yo tout rete kanpe nan mitan jaden l\u00F2j la, yo kenbe t\u00E8t ak moun Filisti yo, yo bat yo byen bat, yo kraze yo. Se konsa Sey\u00E8 a te f\u00E8 yo genyen batay la sou l\u00E8nmi yo."
        },
        {
          "text": "Yon l\u00F2t jou, nan sezon rek\u00F2t, twa nan gwoup Trant yo al jwenn David nan gw\u00F2t Adoulam lan. Lame moun Filisti yo te moute kan yo nan plenn moun Refayim yo."
        },
        {
          "text": "L\u00E8 sa a, David te nan f\u00F2 a. Yon gwoup moun Filisti te pran lavil Betley\u00E8m."
        },
        {
          "text": "Yon s\u00E8l anvi pran David, li di konsa: -Ki moun ki va f\u00E8 m\u0027 bw\u00E8 ti gout dlo nan pi ki nan p\u00F2tay lavil Betley\u00E8m lan?"
        },
        {
          "text": "Lamenm twa mesye yo desann, yo fofile k\u00F2 yo nan mitan moun Filisti yo, yo pran dlo nan pi ki te nan p\u00F2tay lavil Betley\u00E8m lan, yo pote l\u0027 vin bay David. Men, David refize bw\u00E8 dlo a. Li vide l\u0027 at\u00E8, li ofri l\u0027 bay Sey\u00E8 a."
        },
        {
          "text": "Li di konsa: -Sey\u00E8, mwen pa gen dwa bw\u00E8 dlo sa a. Se tankou si m\u0027 ta bw\u00E8 san mesye sa yo ki riske lavi yo pou y\u0027 al chache l\u0027. Se konsa, li derefize bw\u00E8 dlo a. Se sa twa vanyan gason sa yo te f\u00E8."
        },
        {
          "text": "Abichayi, fr\u00E8 Joab, te ch\u00E8f trant vanyan yo. Pou kont li, av\u00E8k yon frenn nan men l\u0027, li goumen ak twasan (300) moun, li touye yo. Se konsa, tout moun t\u0027ap nonmen non l\u0027 nan gwoup Trant vanyan yo."
        },
        {
          "text": "Se li menm ki te resevwa plis lwanj nan Trant vanyan yo. Apre sa, li vin ch\u00E8f yo. Men, li pa janm rive f\u00E8 sa twa pi vanyan yo te f\u00E8."
        },
        {
          "text": "Benaja, pitit gason Jeojada a, moun lavil Kabsey\u00E8l, te pitit pitit yon vanyan s\u00F2lda. Li te f\u00E8 anpil bagay ki f\u00E8 w\u00E8 li pa t\u0027 manke kouraj. Se li menm ki te touye de pitit Ariy\u00E8l yo, moun lavil Moab. Yon jou, lan\u00E8j t\u0027ap tonbe, li desann nan yon sit\u00E8n dlo al touye yon lyon."
        },
        {
          "text": "Li touye tou yon moun peyi Lejip, yon gwo potorik gason s\u00E8t pye sis pous wot\u00E8, ki te gen yon gwo frenn nan men li. Frenn lan te gen yon manch menm gwos\u00E8 ak yon gwo mach pilon. Benaja menm al atake li ak yon baton ase. Li wete lans lan nan men moun peyi Lejip la, epi li touye l\u0027 av\u00E8 l\u0027."
        },
        {
          "text": "Men sa Benaja, pitit gason Jeojada a, te f\u00E8. Se konsa, tout moun t\u0027ap nonmen non l\u0027 nan gwoup Trant Vanyan yo."
        },
        {
          "text": "Se non li yo t\u0027ap nonmen pi plis nan Trant Vanyan yo. Apre sa, li vin ch\u00E8f yo. Men, li pa t\u0027 janm rive f\u00E8 sa twa pi vanyan yo te f\u00E8. David te mete l\u0027 nan gad k\u00F2 li."
        },
        {
          "text": "Men non l\u00F2t vanyan s\u00F2lda yo: Asay\u00E8l, fr\u00E8 Joab la, Elanan, pitit gason Dodo, moun lavil Betley\u00E8m."
        },
        {
          "text": "Cham\u00F2t, moun lavil Aw\u00F2d, El\u00E8z, moun lavil Palon,"
        },
        {
          "text": "Ira, pitit gason Ik\u00E8ch, moun lavil Tekoa, Abyez\u00E8, moun lavil Anat\u00F2t,"
        },
        {
          "text": "Sibekayi, moun lavil Oucha, Ilayi, moun lavil Awoya,"
        },
        {
          "text": "Marayi, moun lavil Netofa, El\u00E8b, pitit gason Bana, moun lavil Netofa,"
        },
        {
          "text": "Itayi, pitit gason Ribayi, moun lavil Gibeya nan p\u00F2syon t\u00E8 ki pou branch fanmi Benjamen yo, Benaja, moun lavil Piraton,"
        },
        {
          "text": "Ourayi, moun ravin Gach yo, Abiy\u00E8l, moun lavil Araba,"
        },
        {
          "text": "Azmav\u00E8t, moun lavil Baawoum, Elyaba, moun lavil Chalbon,"
        },
        {
          "text": "Pitit gason Ach\u00E8m yo, moun lavil Gizon, Jonatan, pitit gason Chage, moun lavil Ara,"
        },
        {
          "text": "Akiyam, pitit gason Saka, moun lavil Ara, Elifal, pitit gason Our,"
        },
        {
          "text": "Ef\u00E8, moun lavil Mekera, Akija, moun lavil Palon,"
        },
        {
          "text": "Ezwo, moun lavil Kam\u00E8l, Narayi, pitit gason Esbayi,"
        },
        {
          "text": "Jo\u00E8l, fr\u00E8 Natan an, Mibka, pitit gason Agri,"
        },
        {
          "text": "Zel\u00E8k, moun lavil Amon, Nakarayi, moun lavil Bew\u00F2t. Se li menm ki te pote zam Joab, pitit gason Sewouya a."
        },
        {
          "text": "Ira ak Gar\u00E8b, nan fanmi Jet\u00E8 a,"
        },
        {
          "text": "Ouri, moun lavil Et la, Zabad, pitit Aklayi,"
        },
        {
          "text": "Adina, pitit Siza, yon ch\u00E8f nan branch fanmi Woubenn lan, ak yon gwoup trant moun av\u00E8 l\u0027."
        },
        {
          "text": "Anan, pitit gason Maka, Jozafa, moun lavil Mitni,"
        },
        {
          "text": "Ouzya, moun lavil Astaw\u00F2t, Sama ak Jey\u00E8l, pitit gason Otam, moun lavil Awoy\u00E8."
        },
        {
          "text": "Jedyay\u00E8l ak Joa, fr\u00E8 li, tou de pitit gason Chimri, moun lavil Tiz."
        },
        {
          "text": "Eliy\u00E8l, moun lavil Manayim, Jeribayi ak Josavya, pitit gason Elnam, Jitma, moun lavil Moab,"
        },
        {
          "text": "Eliy\u00E8l, Ob\u00E8d ak Jasiy\u00E8l, moun lavil Soba."
        }
      ]
    },
    {
      "VERS": [
        {
          "text": "L\u00E8 David t\u0027ap viv lavil Ziklag kote li te al kache pou Sayil, pitit gason Kich la, pa jwenn li, yon bann vanyan s\u00F2lda te vin jwenn li la pou ba l\u0027 konkou nan lag\u00E8 a."
        },
        {
          "text": "Yo tout te gen banza. Yo te gen ladr\u00E8s pou voye w\u00F2ch ak pou tire fl\u00E8ch ni ak men g\u00F2ch ni ak men dwat. Se te moun branch fanmi Benjamen yo te ye tankou Sayil."
        },
        {
          "text": "Alat\u00E8t yo te gen Akyez\u00E8 ak Joas, pitit gason Chema, moun lavil Gibeya, Jezy\u00E8l ak Pel\u00E8t, pitit gason Azmav\u00E8t, Beraka ak Jeou, moun lavil Anat\u00F2t,"
        },
        {
          "text": "Jismaja, moun lavil Gabawon, yonn nan trant vanyan s\u00F2lda yo ak yonn nan ch\u00E8f yo, Jeremi, Jakazy\u00E8l, Joanan ak Jozabad, moun lavil Gedera."
        },
        {
          "text": "Elouzayi, Jerim\u00F2t, Bealya, Chemarya ak Chefatya, moun lavil Aw\u00F2f,"
        },
        {
          "text": "Elkana, Jichija, Azariy\u00E8l, Joez\u00E8 ak Jakobeyam, nan branch fanmi Kore a."
        },
        {
          "text": "Joela ak Zebadya, pitit gason Jewokam, moun lavil Ged\u00F2."
        },
        {
          "text": "Konsa tou, nan branch fanmi Gad la, te gen moun ki te pati al jwenn David l\u00E8 li te nan f\u00F2 nan dez\u00E8 a. Se te yon bann vanyan s\u00F2lda ki te gen ladr\u00E8s nan f\u00E8 lag\u00E8. Yo tout te gen plak pwot\u00E8j ak frenn. Yo te move tankou lyon, yo te konn kouri tankou kabrit nan m\u00F2n."
        },
        {
          "text": "Premye a te rele Ez\u00E8, dezy\u00E8m lan Obadya, twazy\u00E8m lan Eliyab,"
        },
        {
          "text": "katriy\u00E8m lan Michmana, senky\u00E8m lan Jeremi,"
        },
        {
          "text": "sizy\u00E8m lan Atayi, sety\u00E8m lan Eliy\u00E8l,"
        },
        {
          "text": "wity\u00E8m lan Jokanan, nevy\u00E8m lan Elzabad,"
        },
        {
          "text": "dizy\u00E8m lan Jeremi, onzy\u00E8m lan Makbanayi."
        },
        {
          "text": "Mesye branch fanmi Gad yo te ch\u00E8f nan lame a. Pi piti ladan yo a te vo san (100) s\u00F2lda, pi gran an te vo mil (1000) s\u00F2lda."
        },
        {
          "text": "Se yo menm ki te janbe l\u00F2t b\u00F2 larivy\u00E8 Jouden an yon l\u00E8 larivy\u00E8 a t\u0027ap desann nan premye mwa lanne a. L\u00E8fini, yo f\u00E8 tout moun ki te rete nan fon yo mete dey\u00F2, ni sou b\u00F2 sol\u00E8y leve, ni sou b\u00F2 sol\u00E8y kouche."
        },
        {
          "text": "Nan branch fanmi Benjamen ak branch fanmi Jida yo te gen moun ki te vin jwenn David jouk nan f\u00F2 kote l\u0027 te kache a."
        },
        {
          "text": "David soti al kontre yo, li di yo: -Si se an zanmi nou vini pou ede m\u0027, m\u0027 byen kontan nou vin jwenn mwen. Men, si se pou nou trayi m\u0027 bay moun ki pa vle w\u00E8 m\u0027 yo, mwen menm mwen konnen mwen pa f\u00E8 ankenn mechanste, mwen lapriy\u00E8 Bondye ak tout k\u00E8 m\u0027. Bondye zans\u00E8t nou yo va w\u00E8 sa, se li ki va pini nou."
        },
        {
          "text": "L\u00E8 sa a, lespri Bondye desann sou Amasayi, ch\u00E8f trant vanyan yo, li di byen f\u00F2: -Nou la av\u00E8 ou, David! Nou kanpe av\u00E8 ou, pitit Izayi! K\u00E8 poze pou ou ak pou moun k\u0027ap ede ou yo! Paske Bondye te pote ou sekou! L\u00E8 sa a, David resevwa yo, li mete yo ch\u00E8f nan lame li a."
        },
        {
          "text": "Nan branch fanmi Manase a, te gen moun ki te vin jwenn David l\u00E8 li te mete t\u00E8t ansanm ak moun Filisti yo pou goumen ak Sayil. Men, l\u00E8 sa a, David pa t\u0027 bay moun Filisti yo ankenn konkou. L\u00E8 gwo ch\u00E8f moun Filisti yo reyini pou koze sou zaf\u00E8 a, yo te pran desizyon di l\u0027 non m\u00E8si, paske yo t\u0027ap di li ta ka vann yo pou li te ka byen anko ak Sayil, m\u00E8t li."
        },
        {
          "text": "Men moun nan branch fanmi Manase a ki te vin mete t\u00E8t ansanm ak David apre li te tounen lavil Ziglag. Se te Adnak, Jozabad, Jedyay\u00E8l, Mikay\u00E8l, Jozabad, Eliyou ak Siltayi, ki te ch\u00E8f rejiman mil s\u00F2lda laba nan peyi Manase."
        },
        {
          "text": "Se yo menm ki te ede David ansanm ak lame a, paske se te yon bann vanyan s\u00F2lda. Apre sa, yo te gwo ch\u00E8f nan lame a."
        },
        {
          "text": "Se chak jou moun t\u0027ap vin jwenn David pou ede l\u0027. Se konsa li vin gen yon gwo lame ak anpil anpil moun ladan l\u0027."
        },
        {
          "text": "Men kantite moun av\u00E8k zam pou f\u00E8 lag\u00E8 ki te vin jwenn David lavil Ebwon pou renm\u00E8t li gouv\u00E8nman an nan plas Sayil, jan Sey\u00E8 a te bay l\u00F2d la."
        },
        {
          "text": "Nan branch fanmi Jida a, similwisan (6.800) gason av\u00E8k plak pwot\u00E8j yo ak frenn yo, tout byen pare pou f\u00E8 lag\u00E8."
        },
        {
          "text": "Nan branch fanmi Simeyon an, s\u00E8tmilsan (7.100) vanyan s\u00F2lda byen pare pou f\u00E8 lag\u00E8."
        },
        {
          "text": "Nan branch fanmi Levi a, katmilsisan (4.600),"
        },
        {
          "text": "plis twamils\u00E8tsan (3.700) nan fanmi Mawon an ak Jeojada alat\u00E8t yo."
        },
        {
          "text": "Te gen Zad\u00F2k tou, yon jenn vanyan gason ak vennde l\u00F2t ch\u00E8f nan fanmi li."
        },
        {
          "text": "Nan branch fanmi Benjamen an, fanmi Sayil la menm, twamil (3.000) gason. Pif\u00F2 nan moun fanmi Benjamen yo te kanpe toujou av\u00E8k Sayil."
        },
        {
          "text": "Nan branch fanmi Efrayim lan, venmilwisan (20.800) vanyan s\u00F2lda. Tout moun t\u0027ap nonmen non yo nan fanmi yo."
        },
        {
          "text": "Nan mwatye branch fanmi Manase a, dizwimil (18.000) gason yo te chwazi pou al mete David wa sou fot\u00E8y la."
        },
        {
          "text": "Nan branch fanmi Isaka a, moun ki te f\u00F2 nan konnen sa pou p\u00E8p Izray\u00E8l la f\u00E8 ak l\u00E8 pou yo f\u00E8 l\u0027, desan (200) ch\u00E8f ansanm ak tout gason nan branch fanmi an ki te sou k\u00F2mandman yo."
        },
        {
          "text": "Nan branch fanmi Zabilon an, senkantmil (50.000) s\u00F2lda ki konn mache f\u00E8 lag\u00E8 av\u00E8k tout kalite zam, epi ki te soti pou ede David ak tout k\u00E8 yo."
        },
        {
          "text": "Nan branch fanmi Neftali a, mil (1000) ch\u00E8f ansanm ak tranns\u00E8tmil (37.000) gason ak plak pwot\u00E8j ak frenn."
        },
        {
          "text": "Nan branch fanmi Dann lan ventwimilsisan (28.600) s\u00F2lda."
        },
        {
          "text": "Nan branch fanmi As\u00E8 a, karantmil (40.000) s\u00F2lda ki konn mache f\u00E8 lag\u00E8."
        },
        {
          "text": "L\u00E8fini, nan branch fanmi Woubenn lan, nan branch fanmi Gad la, ak nan mwatye branch fanmi Manase a ki te l\u00F2t b\u00F2 larivy\u00E8 Jouden an te gen sanvenmil (120.000) gason ak tout kalite zam."
        },
        {
          "text": "Tout s\u00F2lda sa yo, ki te tou pare pou f\u00E8 lag\u00E8, te vin jwenn David lavil Ebwon ak tout k\u00E8 yo. Yo te soti pou yo te f\u00E8 l\u0027 wa sou tout peyi Izray\u00E8l la. Tout r\u00E8s p\u00E8p Izray\u00E8l la te vini ak menm lide a tou: f\u00E8 David wa."
        },
        {
          "text": "Yo pase twa jou la ansanm ak David, yo t\u0027ap manje, yo t\u0027ap bw\u00E8, paske moun Izray\u00E8l par\u00E8y yo te pare tout bagay pou yo."
        },
        {
          "text": "L\u00E8fini, moun soti nan tout vwazinaj la, jouk nan peyi Isaka, peyi Zabilon ak peyi Neftali, yo pote manje sou bourik, sou chamo, sou mil\u00E8t ak sou b\u00E8f. Te gen pwovizyon farin frans, gato, fig frans, grap rezen ch\u00E8ch, diven, lwil ak kantite b\u00E8f, mouton ak kabrit. Tout p\u00E8p Izray\u00E8l la t\u0027ap f\u00E8 f\u00E8t nan tout peyi a."
        }
      ]
    },
    {
      "VERS": [
        {
          "text": "David reyini tout ch\u00E8f lam\u00E8 a, ni sa ki te alat\u00E8t rejiman mil (1000) s\u00F2lda yo ni sa ki te alat\u00E8t divizyon san s\u00F2lda yo, li pran kons\u00E8y nan men yo."
        },
        {
          "text": "L\u00E8fini, David di p\u00E8p Izray\u00E8l la: -Si nou w\u00E8 se yon bon lide, si se volonte Sey\u00E8 a, Bondye nou an, nou pral voye misyon bay tout fr\u00E8 nou yo ki rete toupatou nan tout peyi a, bay tout pr\u00E8t yo ak tout moun Levi yo nan lavil kote yo rete ak nan savann kote yo f\u00E8 gadinaj, pou yo vin mete t\u00E8t yo ansanm ak nou,"
        },
        {
          "text": "pou n\u0027 al chache Bwat Kontra Bondye nou an, paske nou te bliye l\u0027 pandan tout r\u00E8y Sayil la."
        },
        {
          "text": "Tout p\u00E8p la te dak\u00F2 pou yo te f\u00E8 sa, paske yo w\u00E8 se te yon bon lide."
        },
        {
          "text": "Se konsa, David reyini tout p\u00E8p Izray\u00E8l la nan tout peyi a, depi kannal Sik\u00F2 sou fwonty\u00E8 ak peyi Lejip la rive jouk Pas Amat la, pou y\u0027 al chache Bwat Kontra a lavil Kiriyat-Jarim."
        },
        {
          "text": "Se konsa li pati av\u00E8k tout p\u00E8p Izray\u00E8l la, pou lavil Kiriyat-Jarim yo te rele Baala tou, nan peyi Jida, pou y\u0027 al chache Bwat Kontra Bondye a, bwat ki pote non Sey\u00E8 ki gen tout pouvwa a, Sey\u00E8 ki gen fot\u00E8y li anwo zanj cheriben yo."
        },
        {
          "text": "L\u00E8 yo rive kay Abinadab, yo pran Bwat la, yo mete l\u0027 sou yon kabwa tou n\u00E8f. Ouza ak Akijo t\u0027ap mennen kabwa a."
        },
        {
          "text": "David ansanm ak tout moun Izray\u00E8l yo menm t\u0027ap danse ak tout nanm yo. Yo t\u0027ap chante f\u00E8 lwanj Sey\u00E8 a, yo t\u0027ap jwe gita ak bandjo, yo t\u0027ap bat tanbouren ak senbal, yo t\u0027ap k\u00F2nen twonp\u00E8t."
        },
        {
          "text": "L\u00E8 yo rive b\u00F2 glasi Kidon an, b\u00E8f yo bite, yo manke tonbe. Ouza lonje men l\u0027 pou kenbe Bwat Kontra a."
        },
        {
          "text": "Men, Sey\u00E8 a move sou Ouza, li touye l\u0027 fr\u00E8t, paske li pa t\u0027 dwe manyen Bwat Kontra a. Bondye touye l\u0027, Ouza mouri la menm devan Bondye."
        },
        {
          "text": "David menm te fache d\u00E8ske Sey\u00E8 a te touye Ouza. Se konsa yo rele kote sa a Per\u00E8z-Ouza. Non sa a rete jouk jounen j\u00F2di a."
        },
        {
          "text": "L\u00E8 sa a, David vin p\u00E8 Sey\u00E8 a, li di konsa: -M\u0027 pa w\u00E8 ki jan pou m\u0027 pran Bwat Kontra a av\u00E8 m\u0027 koulye a!"
        },
        {
          "text": "Se konsa, li pran desizyon pa pote Bwat Kontra Sey\u00E8 a lakay li nan lavil David. Li f\u00E8 yo pote l\u0027 kay Ob\u00E8d-Edon, yon moun lavil Gat."
        },
        {
          "text": "Bwat la pase twa mwa lakay Ob\u00E8d-Edon, Sey\u00E8 a te beni fanmi Ob\u00E8d-Edon ak tout bagay ki te pou yo."
        }
      ]
    },
    {
      "VERS": [
        {
          "text": "Iram, wa lavil Tir la, delege k\u00E8k mesaje b\u00F2 kote David ak yon chajman bwa s\u00E8d. Li voye tou k\u00E8k b\u00F2s mason ak b\u00F2s chapant pou bati yon pal\u00E8 pou li."
        },
        {
          "text": "L\u00E8 sa a at\u00F2, David w\u00E8 tout bon vre se Sey\u00E8 a menm ki te mete l\u0027 wa p\u00E8p Izray\u00E8l la, epi ki te f\u00E8 tout bagay mache byen pou gouv\u00E8nman li, ak\u00F2z p\u00E8p Bondye a, p\u00E8p Izray\u00E8l la."
        },
        {
          "text": "L\u00E8 David te lavil Jerizal\u00E8m, li pran l\u00F2t madanm ki ba li l\u00F2t pitit gason ak l\u00F2t pitit fi."
        },
        {
          "text": "Men non pitit David ki te f\u00E8t lavil Jerizal\u00E8m: Chamwa, Choba, Natan, Salomon,"
        },
        {
          "text": "Jibka, Elichwa, Elpel\u00E8t,"
        },
        {
          "text": "Noga, Nef\u00E8g, Jafya,"
        },
        {
          "text": "Elichama, Baalyada ak Elifel\u00E8t."
        },
        {
          "text": "L\u00E8 moun Filisti yo vin konnen yo te mete David wa pou tout p\u00E8p Izray\u00E8l la, yo tout yo leve pou y\u0027 al mete men sou li. L\u00E8 David li menm pran nouv\u00E8l la, li soti al kontre yo."
        },
        {
          "text": "Moun Filisti yo rive, yo anvayi tout fon Refayim lan."
        },
        {
          "text": "David pale ak Bondye, li mande l\u0027: -Eske se pou m\u0027 atake moun Filisti yo? Eske w\u0027ap lage yo nan men m\u0027? Sey\u00E8 a reponn li: -Wi, atake yo. M\u0027ap lage yo nan men ou."
        },
        {
          "text": "David moute Baal Perazim, li kraze moun Filisti yo. Le sa a, David di: -Tankou yon lavalas, Bondye s\u00E8vi av\u00E8 m\u0027 pou l\u0027 louvri yon pasaj nan mitan l\u00E8nmi m\u0027 yo. Se pout\u00E8t sa yo rele kote sa a Baal Perazim."
        },
        {
          "text": "Moun Filisti yo te kouri kite zid\u00F2l yo d\u00E8y\u00E8. David bay l\u00F2d pou yo boule yo nan dife."
        },
        {
          "text": "Apre sa, moun Filisti yo tounen nan fon an ank\u00F2 pou f\u00E8 piyay."
        },
        {
          "text": "David mande Bondye sa pou li f\u00E8. Bondye di li: -Pa atake yo pa devan b\u00F2 isit la. F\u00E8 yon detou, pase pa d\u00E8y\u00E8 yo. W\u0027a atake yo b\u00F2 pye gayak yo."
        },
        {
          "text": "L\u00E8 w\u0027a tande yon bri tankou bri pye yon moun k\u0027ap mache sou t\u00E8t pyebwa yo, w\u0027a fonse sou yo. Paske sa vle di se mwen menm Bondye k\u0027ap pran devan ou pou bat lame moun Filisti yo."
        },
        {
          "text": "David f\u00E8 sa Sey\u00E8 a te mande l\u0027 f\u00E8 a. Yo bat lame moun Filisti yo, yo kouri d\u00E8y\u00E8 yo depi lavil Geba rive lavil Gez\u00E8."
        },
        {
          "text": "Se konsa toupatou yo t\u0027ap nonmen non wa David. Sey\u00E8 a te f\u00E8 tout nasyon yo p\u00E8 li."
        }
      ]
    },
    {
      "VERS": [
        {
          "text": "David f\u00E8 yo bati anpil kay pou li nan lavil David la. Li pare yon anplasman pou Bwat Kontra Bondye a, li moute yon gwo tant twal pou li."
        },
        {
          "text": "Epi li di: -Se moun Levi yo ase ki pou pote Bwat Kontra Bondye a, paske se yo menm Sey\u00E8 a te chwazi pou pote Bwat la, se yo li te chwazi pou s\u00E8vi l\u0027 pou tout tan."
        },
        {
          "text": "L\u00E8fini, li reyini tout p\u00E8p Izray\u00E8l la lavil Jerizal\u00E8m pou yo pote Bwat Kontra a kote li te pare pou li a."
        },
        {
          "text": "Apre sa, li voye chache tout moun nan ras fanmi Arawon yo ansanm ak moun Levi yo."
        },
        {
          "text": "Nan branch fanmi Keyat la, te gen Oury\u00E8l, ch\u00E8f la, ak tout fanmi l\u0027 yo. Sa te f\u00E8 antou sanven (120)."
        },
        {
          "text": "Nan branch fanmi Merari a, te gen Asaja, ch\u00E8f la, ak tout fanmi l\u0027 yo. Sa te f\u00E8 antou desanven (220)."
        },
        {
          "text": "Nan branch fanmi G\u00E8chon an, te gen Jo\u00E8l, ch\u00E8f la, ak tout fanmi l\u0027 yo. Sa te f\u00E8 antou santrant (130)."
        },
        {
          "text": "Nan branch fanmi Elizafan an, te gen Semaja, ch\u00E8f la, ak tout fanmi l\u0027 yo. Sa te f\u00E8 antou desan (200)."
        },
        {
          "text": "Nan branch fanmi Ebwon an, te gen Eliy\u00E8l, ch\u00E8f la, ak tout fanmi l\u0027 yo. Sa te f\u00E8 antou katreven."
        },
        {
          "text": "Nan branch fanmi Ouzy\u00E8l la te gen Aminadad, ch\u00E8f la, ak tout fanmi l\u0027 yo. Sa te f\u00E8 antou sandouz (112)."
        },
        {
          "text": "David rele Zad\u00F2k ak Abyata, pr\u00E8t yo, ansanm ak sis moun Levi: Oury\u00E8l, Asaja, Jo\u00E8l, Chemaja, Eliy\u00E8l ak Aminadad."
        },
        {
          "text": "Li di yo: -Se nou menm ki ch\u00E8f branch fanmi Levi yo. Mete nou nan kondisyon pou f\u00E8 s\u00E8vis pou Bondye, nou menm ansanm ak tout moun nan fanmi nou, pou nou ka al pote Bwat Kontra Sey\u00E8 a, Bondye p\u00E8p Izray\u00E8l la, kote mwen f\u00E8 pare pou li a."
        },
        {
          "text": "Premye fwa a, nou pa t\u0027 la. Se pout\u00E8t sa Sey\u00E8 a, Bondye nou an, te touye k\u00E8k nan nou paske nou pa t\u0027 f\u00E8 l\u0027 jan nou te dwe f\u00E8 l\u0027 la."
        },
        {
          "text": "Se konsa, pr\u00E8t yo ak moun Levi yo al mete yo nan kondisyon pou f\u00E8 s\u00E8vis Bondye, pou yo te ka al pote Bwat Kontra Sey\u00E8 a, Bondye p\u00E8p Izray\u00E8l la."
        },
        {
          "text": "Yo mete Bwat la sou gwo trav\u00E8s long yo, yo leve l\u0027 mete l\u0027 sou zep\u00F2l yo, yo pote l\u0027 ale jan Moyiz te ba yo l\u00F2d f\u00E8 l\u0027 la dapre paw\u00F2l Sey\u00E8 a."
        },
        {
          "text": "David bay ch\u00E8f moun Levi yo l\u00F2d pou yo chwazi div\u00E8s moun nan fanmi yo ki konn chante, pou yo vini ak enstriman mizik yo, gita, bandjo ak senbal, pou jwe mizik cho paske k\u00E8 tout moun te kontan."
        },
        {
          "text": "Moun Levi yo chwazi Eyman, pitit gason Jo\u00E8l la, ansanm ak Asaf, pitit gason Berekya, yon fanmi Eyman, ak Etan, pitit gason Kouchaja nan branch fanmi Merari a, fanmi ak de l\u00F2t premye yo."
        },
        {
          "text": "Apre sa, yo chwazi l\u00F2t moun Levi nan menm fanmi ak premye yo, pou ede yo nan travay yo. Se te Zakari, Aziy\u00E8l, Semiram\u00F2t, Jekiy\u00E8l, Ouni, Eliyab, Benaja, Maseja, Matitya, Elifeleou, Mikneja, ak de gad p\u00F2tay tanp lan, Ob\u00E8d-Edon ak Jey\u00E8l."
        },
        {
          "text": "Eyman, Asaf ak Etan, sanba yo, te reskonsab pou bat senbal kwiv yo pou f\u00E8 mizik."
        },
        {
          "text": "Zakari, Aziy\u00E8l, Semiram\u00F2t, Jekiy\u00E8l, Ouni, Eliyab, Maseja ak Benaja t\u0027ap jwe premye gita yo."
        },
        {
          "text": "Matitya, Elifeleou, Mikneja, Ob\u00E8d-Edon, Jey\u00E8l ak Azazya t\u0027ap jwe gita bas. Se yo ki pou te bay kadans chante yo."
        },
        {
          "text": "Se Kenanya, ch\u00E8f moun Levi ki te reskonsab pote Bwat la, ki t\u0027ap dirije yo, paske li te f\u00F2 nan f\u00E8 travay konsa."
        },
        {
          "text": "Se Berekya ak Elkana ki t\u0027ap pote Bwat Kontra a."
        },
        {
          "text": "Men non pr\u00E8t yo te chwazi pou k\u00F2nen twonp\u00E8t devan Bwat Kontra a. Se te Chebanyas, Jozafa, Netaney\u00E8l, Amasayi, Zakari, Benaja ak Elyez\u00E8. Ob\u00E8d-Edon ak Jebija te la pou pote Bwat Kontra a tou."
        },
        {
          "text": "Se konsa David ak tout ch\u00E8f fanmi p\u00E8p Izray\u00E8l yo ansanm ak tout ch\u00E8f rejiman mil s\u00F2lda yo ale lakay Ob\u00E8d-Edon, yo pran Bwat Kontra a pou yo pote l\u0027 lavil Jerizal\u00E8m ak k\u00E8 kontan."
        },
        {
          "text": "Yo touye s\u00E8t towo ak s\u00E8t belye pou Bondye te ka ede moun Levi ki t\u0027ap pote Bwat Kontra a."
        },
        {
          "text": "David te gen yon rad f\u00E8t ak twal fin blan sou li, menm jan ak tout moun Levi yo ki t\u0027ap mache devan Bwat Kontra a, sanba yo ak Kenaja ki t\u0027ap dirije travay transp\u00F2 a. David te gen yon moso twal fin blan tou mare nan ren li."
        },
        {
          "text": "Se konsa, tout p\u00E8p Izray\u00E8l la ale ansanm ak Bwat Kontra Sey\u00E8 a, yo pote l\u0027 lavil Jerizal\u00E8m. Yo t\u0027ap rele, yo t\u0027ap f\u00E8 f\u00E8t. Yo t\u0027ap jwe klewon, twonp\u00E8t, senbal, gita ak bandjo sou tout wout la."
        },
        {
          "text": "Antan yo t\u0027ap antre ak Bwat Kontra a lavil Jerizal\u00E8m, Mikal, pitit fi Sayil la, te kanpe b\u00F2 yon fenn\u00E8t ap gade. Li w\u00E8 David ki t\u0027ap danse f\u00E8 laviwonn devan Bwat la. Li vin pa gen yon san pou li ank\u00F2."
        }
      ]
    },
    {
      "VERS": [
        {
          "text": "Yo pote Bwat Kontra Sey\u00E8 a, yo mete l\u0027 nan plas li nan tant David te moute pou li a. Apre sa, yo ofri b\u00E8t pou boule n\u00E8t pou Bondye, ak ofrann pou di Bondye m\u00E8si."
        },
        {
          "text": "L\u00E8 David fin f\u00E8 ofrann sa yo, li beni p\u00E8p la nan non Sey\u00E8 a."
        },
        {
          "text": "Li separe manje bay tout moun p\u00E8p Izray\u00E8l yo, fanm kou gason. Li bay yo chak yon pen, yon moso vyann woti ak yon pen rezen."
        },
        {
          "text": "David chwazi k\u00E8k moun Levi pou reskonsab s\u00E8vis y\u0027ap f\u00E8 devan Bwat Kontra a pou Sey\u00E8 a, Bondye p\u00E8p Izray\u00E8l la, pou adore l\u0027, pou di l\u0027 m\u00E8si, pou f\u00E8 lwanj li."
        },
        {
          "text": "Li mete Asaf ch\u00E8f ak Zakari pou vin apre li. Sou z\u00F2d yo te gen Aziy\u00E8l, Chemiram\u00F2t, Jekiy\u00E8l, Matitya, Eliyab, Benaja, Ob\u00E8d-Edon, Jey\u00E8l pou jwe enstriman mizik yo, gita ak bandjo. Asaf menm t\u0027ap bat senbal ki f\u00E8 gwo bri yo."
        },
        {
          "text": "Se Benaja ak Jaziy\u00E8l, pr\u00E8t yo, ki te pou k\u00F2nen twonp\u00E8t devan Bwat Kontra Bondye a tout tan."
        },
        {
          "text": "Se l\u00E8 sa a, pou premye fwa, David te bay Asaf ak l\u00F2t moun Levi yo reskonsablite pou yo f\u00E8 lwanj Sey\u00E8 a."
        },
        {
          "text": "Lwanj pou Sey\u00E8 a! F\u00E8 konnen jan li gen pouvwa! F\u00E8 nasyon yo konnen sa li f\u00E8!"
        },
        {
          "text": "Chante pou li! F\u00E8 lwanj li! Rakonte tout b\u00E8l bagay li te f\u00E8 yo."
        },
        {
          "text": "F\u00E8 k\u00E8 nou kontan, paske nou se moun pa l\u0027. Wi, se pou tout moun k\u0027ap s\u00E8vi Sey\u00E8 a f\u00E8 f\u00E8t."
        },
        {
          "text": "Ale jwenn Sey\u00E8 a pou l\u0027 ka ede nou. Toujou chache rete devan li."
        },
        {
          "text": "-"
        },
        {
          "text": "Nou menm, pitit pitit Izray\u00E8l, s\u00E8vit\u00E8 Bondye a, Nou menm, pitit pitit Jak\u00F2b yo, nou menm Bondye chwazi yo, chonje mirak ak b\u00E8l bagay li te f\u00E8 yo. Chonje jijman ki te soti nan bouch li."
        },
        {
          "text": "Sey\u00E8 a, se Bondye nou li ye. L\u00E8 li pase yon l\u00F2d, se pou tout lat\u00E8."
        },
        {
          "text": "Toujou chonje kontra li a. L\u0027ap kenbe pwom\u00E8s li pou tout tan tout tan."
        },
        {
          "text": "Se kontra li te f\u00E8 ak Abraram lan, s\u00E8man li te f\u00E8 bay Izarak la."
        },
        {
          "text": "Sa li te pwom\u00E8t Abraram lan, li f\u00E8 l\u0027 tounen yon lwa pou pitit Jak\u00F2b yo, yon kontra ak p\u00E8p Izray\u00E8l la pou tout tan."
        },
        {
          "text": "Li te di: M\u0027ap ba ou peyi Kanaran an pou p\u00F2syon pa ou nan byen m\u0027 yo."
        },
        {
          "text": "L\u00E8 sa a, p\u00E8p Bondye a pa t\u0027 anpil. Yo te s\u00E8lman yon ti ponyen moun. Yo te tankou etranje toujou nan peyi a."
        },
        {
          "text": "Yo t\u0027ap mache ale vini nan tout nasyon yo. Yo t\u0027ap soti nan yon peyi ale nan yon l\u00F2t."
        },
        {
          "text": "Men, li pa t\u0027 kite pesonn maltrete yo. Li te menm rive pini anpil wa pout\u00E8t yo."
        },
        {
          "text": "Li te di: Piga nou manyen moun mwen chwazi yo. Piga nou f\u00E8 pwof\u00E8t mwen yo anyen."
        },
        {
          "text": "Nou tout ki rete sou lat\u00E8, chante pou Sey\u00E8 a! Chak jou, f\u00E8 konnen jan li delivre nou."
        },
        {
          "text": "F\u00E8 nasyon yo konnen pouvwa li. F\u00E8 tout p\u00E8p yo konnen b\u00E8l bagay li f\u00E8 yo."
        },
        {
          "text": "Sey\u00E8 a gen gwo pouvwa. Li merite pou yo f\u00E8 lwanj li vre. Se pou tout moun p\u00E8 l\u0027 pi plis pase l\u00F2t bondye yo."
        },
        {
          "text": "Bondye l\u00F2t nasyon yo pa anyen, se p\u00F2tre yo ye. Men, se Sey\u00E8 a ki f\u00E8 sy\u00E8l la."
        },
        {
          "text": "Devan li, se resp\u00E8, se chapo ba. Gen pouvwa, gen k\u00E8 kontan kote l\u0027 ye lakay li a."
        },
        {
          "text": "Nou tout p\u00E8p ki sou lat\u00E8, f\u00E8 lwanj Sey\u00E8 a! F\u00E8 lwanj Sey\u00E8 a pou pouvwa ak f\u00F2s li genyen!"
        },
        {
          "text": "F\u00E8 lwanj Sey\u00E8 a, paske li merite sa! Pote ofrann ba li anndan lakay li! Adore Bondye nan b\u00E8l kay ki apa pou li a!"
        },
        {
          "text": "Nou tout ki sou lat\u00E8, tranble devan li. Lat\u00E8 kanpe f\u00E8m, anyen pa ka brannen l\u0027."
        },
        {
          "text": "Se pou sy\u00E8l la kontan, se pou lat\u00E8 a f\u00E8 f\u00E8t. Mache di nan tout peyi yo: Se Sey\u00E8 a ki s\u00E8l wa."
        },
        {
          "text": "Se pou lanm\u00E8 a ansanm ak tou sa ki ladan l\u0027 pran f\u00E8 bri sit\u00E8lman yo kontan. Se pou jaden yo ak tou sa ki ladan yo f\u00E8 f\u00E8t."
        },
        {
          "text": "L\u00E8 Sey\u00E8 a par\u00E8t se pou tout pyebwa nan gwo rak yo rele sit\u00E8lman yo kontan. Paske l\u0027ap vini pou l\u0027 jije tout moun ki sou lat\u00E8."
        },
        {
          "text": "Lwanj pou Sey\u00E8 a paske li bon. Li p\u0027ap janm sispann renmen nou."
        },
        {
          "text": "Se pou nou di: Delivre nou non, Bondye delivrans nou! F\u00E8 nou soti nan tout peyi kote nou gaye yo. Sanble nou, pou nou ka di ou m\u00E8si pou tout bagay ou menm s\u00E8l ka f\u00E8, pou nou ka kontan l\u00E8 n\u0027ap f\u00E8 lwanj ou."
        },
        {
          "text": "Ann f\u00E8 lwanj Sey\u00E8 a, Bondye p\u00E8p Izray\u00E8l la! Ann f\u00E8 lwanj li depi tout tan ak pou tout tan. Epi tout p\u00E8p la pran reponn: -Wi, se vre! Lwanj pou Sey\u00E8 a!"
        },
        {
          "text": "L\u00E8fini, David kite Asaf ak moun Levi menm fanmi av\u00E8 l\u0027 yo devan Bwat Kontra Sey\u00E8 a pou yo toujou reskonsab tout s\u00E8vis ki pou f\u00E8t kote yo te mete Bwat Kontra a. Yo te gen pou f\u00E8 s\u00E8vis yo la chak jou san rete."
        },
        {
          "text": "Ob\u00E8d-Edon ak swasantwit l\u00F2t moun nan fanmi li t\u0027ap ede yo nan travay yo. Osa ak Ob\u00E8d-Edon, pitit gason Jeditoun lan, te reskonsab p\u00F2tay yo."
        },
        {
          "text": "Men David kite Zad\u00F2k, pr\u00E8t la, ak moun Levi menm fanmi av\u00E8 l\u0027 yo ki te pr\u00E8t tou devan Tant Sey\u00E8 a, nan kote yo te mete apa pou Sey\u00E8 a lavil Gabawon."
        },
        {
          "text": "Chak maten, chak asw\u00E8, se yo ki pou boule b\u00E8t yo ofri bay Sey\u00E8 a n\u00E8t sou lot\u00E8l ki f\u00E8t pou sa a, dapre sa ki ekri nan lalwa Sey\u00E8 a te bay p\u00E8p Izray\u00E8l la."
        },
        {
          "text": "Te gen av\u00E8k yo tou Eyman, Jedoutoun ansanm ak l\u00F2t moun yo te chwazi tout espre pou chante: Lwanj pou Sey\u00E8 a paske li p\u0027ap janm sispann renmen nou."
        },
        {
          "text": "Eyman ak Jedoutoun te gen twonp\u00E8t, senbal ki f\u00E8 gwo bri yo ak l\u00F2t enstriman mizik pou yo jwe antan yo t\u0027ap chante f\u00E8 lwanj pou Bondye. Manm fanmi Jedoutoun yo te reskonsab veye p\u00F2tay yo."
        },
        {
          "text": "Apre sa, tout p\u00E8p la tounen lakay yo. David tounen lakay li tou pou l\u0027 beni fanmi pa l\u0027 tou."
        }
      ]
    },
    {
      "VERS": [
        {
          "text": "Wa David te byen chita nan pal\u00E8 li. Yon jou li f\u00E8 rele pwof\u00E8t Natan, li di l\u0027 konsa: -Gade! Mwen rete nan yon kay bati ak bwa s\u00E8d, men Bwat Kontra Sey\u00E8 a se anba yon kay twal li ye."
        },
        {
          "text": "Natan reponn li: -Tou sa ou gen lide f\u00E8, ou m\u00E8t f\u00E8 l\u0027 paske Sey\u00E8 a kanpe la av\u00E8k ou."
        },
        {
          "text": "Men, menm jou lannwit sa a, Bondye pale ak Natan. Li di l\u0027 konsa:"
        },
        {
          "text": "-Ale di David, s\u00E8vit\u00E8 m\u0027 lan, men sa mwen menm Sey\u00E8 a, mwen voye di l\u0027: Se pa ou menm ki pral bati yon tanp pou m\u0027 rete."
        },
        {
          "text": "Depi jou mwen te f\u00E8 moun p\u00E8p Izray\u00E8l yo soti kite peyi Lejip rive j\u00F2di a, mwen pa janm rete nan yon kay. Tout kote m\u0027 pase, se anba yon tant twal mwen toujou ye."
        },
        {
          "text": "Nan tout deplasman mwen ansanm ak moun Izray\u00E8l yo, mwen pa janm mande yonn nan ch\u00E8f mwen te chwazi pou gouv\u00E8nen p\u00E8p mwen an poukisa yo pa bati yon kay ak bwa s\u00E8d pou mwen."
        },
        {
          "text": "Koulye a, men sa w\u0027a di David, s\u00E8vit\u00E8 m\u0027 lan: Men sa Sey\u00E8 ki gen tout pouvwa a voye di ou: Se mwen menm ki te pran ou d\u00E8y\u00E8 mouton ou t\u0027ap gade nan savann yo, mwen mete ou ch\u00E8f p\u00E8p Izray\u00E8l la, p\u00E8p mwen an."
        },
        {
          "text": "Kote ou pase, mwen te kanpe la av\u00E8 ou. Mwen kraze tout l\u00E8nmi ou yo devan ou. Mwen pral f\u00E8 yo nonmen non ou tankou y\u0027ap nonmen non pi gwo ch\u00E8f ki sou lat\u00E8."
        },
        {
          "text": "L\u00E8fini, mwen pare yon kote pou p\u00E8p Izray\u00E8l mwen an. Mwen pral tabli yo la pou yo ka viv san yo pa bezwen p\u00E8 anyen ank\u00F2. Mechan p\u0027ap vin maltrete yo ank\u00F2 jan yo te konn f\u00E8 l\u0027 anvan an,"
        },
        {
          "text": "l\u00E8 mwen te mete jij ch\u00E8f yo pou gouv\u00E8nen p\u00E8p Izray\u00E8l mwen an. M\u0027ap delivre ou anba men tout l\u00E8nmi ou yo. Mwen te f\u00E8 ou konnen m\u0027ap ba ou pitit ak pitit pitit."
        },
        {
          "text": "L\u00E8 l\u00E8 a va rive pou ou mouri, l\u00E8 y\u0027a antere ou, m\u0027ap pran yonn nan pitit ou yo, m\u0027ap mete l\u0027 wa nan plas ou. M\u0027ap f\u00E8 gouv\u00E8nman l\u0027 lan kanpe f\u00E8m."
        },
        {
          "text": "Se li menm ki va bati yon tanp pou mwen, m\u0027ap f\u00E8 gouv\u00E8nman l\u0027 lan kanpe f\u00E8m pou tout tan."
        },
        {
          "text": "M\u0027ap yon papa pou li. Li menm l\u0027ap yon pitit pou mwen. Mwen p\u0027ap lage l\u0027 jan mwen te lage moun ki te wa anvan ou lan."
        },
        {
          "text": "M\u0027ap mete l\u0027 ch\u00E8f lakay mwen ak nan gouv\u00E8nman mwen an pou tout tan. M\u0027ap f\u00E8 gouv\u00E8nman fanmi li an kanpe f\u00E8m pou tout tan."
        },
        {
          "text": "Natan rakonte David tou sa Bondye te f\u00E8 l\u0027 konnen nan vizyon an."
        },
        {
          "text": "Apr\u00E8 sa, wa David ale nan Tanp lan, li chita devan Sey\u00E8 a, li di l\u0027 konsa: -Sey\u00E8 Bondye s\u00E8l M\u00E8t la, kisa mwen ye? Kisa fanmi mwen ye pou ou te f\u00E8 tout sa ou deja f\u00E8 pou nou?"
        },
        {
          "text": "Men, ou w\u00E8 sa pa kont toujou, Bondye s\u00E8l M\u00E8t la! Kif\u00E8 koulye a w\u0027ap f\u00E8 konnen sa ki pral rive fanmi mwen denmen nan lanne k\u0027ap vini yo. Ou trete m\u0027 tankou yon grann\u00E8g, Sey\u00E8 s\u00E8l M\u00E8t la."
        },
        {
          "text": "Kisa mwen menm David, mwen ka di ou, Sey\u00E8, apre sa pou b\u00E8l bagay ou f\u00E8 pou mwen yo? Ou konnen ki moun mwen ye, mwen menm k\u0027ap s\u00E8vi ou la."
        },
        {
          "text": "Se paske ou te f\u00E8 pwom\u00E8s la, paske ou te vle l\u0027 konsa, Sey\u00E8, kif\u00E8 ou te f\u00E8 tout b\u00E8l bagay sa yo pou ou te f\u00E8 m\u0027 konnen yo."
        },
        {
          "text": "Sey\u00E8, Bondye mwen, pa gen tankou ou. Pa gen l\u00F2t Bondye pase ou menm! Yo te toujou di nou sa."
        },
        {
          "text": "Pa gen l\u00F2t nasyon sou lat\u00E8 tankou p\u00E8p Izray\u00E8l la. Se ou menm ki delivre yo pou yo te ka tounen yon p\u00E8p ki rele ou pa ou. Se pou yo ase ou f\u00E8 sa! Toupatou sou lat\u00E8 y\u0027ap nonmen non ou pou gwo mirak ak b\u00E8l bagay ou f\u00E8 pou yo. Ou mete l\u00F2t nasyon dey\u00F2 pou f\u00E8 plas pou p\u00E8p ou a, p\u00E8p ou te delivre anba pouvwa p\u00E8p peyi Lejip la."
        },
        {
          "text": "Ou f\u00E8 p\u00E8p Izray\u00E8l la tounen p\u00E8p pa ou pou tout tan, ou menm ou tounen Bondye yo."
        },
        {
          "text": "Koulye a, Sey\u00E8, Bondye, se pou ou kenbe pwom\u00E8s ou te f\u00E8 s\u00E8vit\u00E8 ou la ansanm ak fanmi li an. Se pou ou f\u00E8 sa ou di w\u0027ap f\u00E8 a."
        },
        {
          "text": "Kenbe pwom\u00E8s ou pou tout moun rekon\u00E8t jan ou gen pouvwa, pou yo di: Se Sey\u00E8 ki gen tout pouvwa a ki Bondye p\u00E8p Izray\u00E8l la vre. Se yon Bondye pou p\u00E8p Izray\u00E8l la. Konsa, gouv\u00E8nman ki nan men fanmi David, s\u00E8vit\u00E8 ou la, va kanpe f\u00E8m pou tout tan devan ou."
        },
        {
          "text": "Se ou menm, Bondye mwen, ki te f\u00E8 m\u0027 konnen tou sa. Ou te di m\u0027, mwen menm s\u00E8vit\u00E8 ou la, w\u0027ap ban mwen yon fanmi, l\u00E8fini w\u0027ap f\u00E8 baton gouv\u00E8nman an toujou rete nan men fanmi mwen. Se pout\u00E8t sa mwen gen kouraj f\u00E8 lapriy\u00E8 sa a nan pye ou."
        },
        {
          "text": "Koulye a, Sey\u00E8, se ou ki Bondye, se ou ki pwom\u00E8t s\u00E8vit\u00E8 ou la b\u00E8l bagay sa yo."
        },
        {
          "text": "Tanpri, beni tout fanmi mwen apre mwen, pou yo ka toujou anba pwoteksyon ou. Wi, Sey\u00E8, se ou ki bay benediksyon. Se pou ou toujou voye benediksyon ou sou fanmi mwen."
        }
      ]
    },
    {
      "VERS": [
        {
          "text": "Apre sa, David atake moun Filisti yo ank\u00F2. Li bat yo byen bat. Se konsa li pran lavil Gat ak tout ti bouk ki te sou l\u00F2d li yo, nan men moun Filisti yo."
        },
        {
          "text": "L\u00E8fini, li bat moun peyi Moab yo. Moun Moab yo soum\u00E8t devan David. Li f\u00E8 yo peye taks ba li chak l\u00E8."
        },
        {
          "text": "Apre sa, li bat Adadez\u00E8, wa peyi Zoba a, ki t\u0027ap mache pran z\u00F2n ki sou anwo larivy\u00E8 Lefrat la."
        },
        {
          "text": "David pran mil (1.000) cha lag\u00E8, s\u00E8t mil (7.000) kavalye nan lame wa Adadez\u00E8 a, li f\u00E8 yo prizonye ansanm ak venmil (20.000) s\u00F2lda ki t\u0027ap mache apye. L\u00E8 li fin wete kont chwal pou san (100) cha lag\u00E8, li f\u00E8 koupe jar\u00E8t tout r\u00E8s chwal yo."
        },
        {
          "text": "Moun Siri lavil Damas yo voye yon lame pou pote Adadez\u00E8, wa peyi Zoba a, konkou. David atake yo, li bat yo tou. Li touye venndemil (22.000) s\u00F2lda."
        },
        {
          "text": "Apre sa, David mete moun pa l\u0027 pou gouv\u00E8nen peyi Damas la. Moun Siri yo soum\u00E8t devan li. Li f\u00E8 yo peye taks chak l\u00E8. Se konsa Sey\u00E8 a te f\u00E8 David genyen tout batay kote l\u0027 pase."
        },
        {
          "text": "David sezi tout gwo plak pwot\u00E8j an l\u00F2 ch\u00E8f lame wa Adadez\u00E8 yo, li pote yo lavil Jerizal\u00E8m."
        },
        {
          "text": "Li pran yon gwo kantite kwiv li te jwenn lavil Tiba ak lavil Koun ki te pou Adadez\u00E8. Se ak kwiv sa yo Salomon te f\u00E8 gwo basen lan, poto won yo ak l\u00F2t veso an kwiv pou Tanp lan."
        },
        {
          "text": "L\u00E8 Towou, wa lavil Amat la, tande jan David te kraze tout lame Adadez\u00E8 a,"
        },
        {
          "text": "li voye pitit li, Adouram al w\u00E8 David pou di l\u0027 bonjou, epi pou fe l\u0027 konpliman deske li te bat Adadez\u00E8, paske Towou te toutan ap f\u00E8 lag\u00E8 ak Adadez\u00E8. Adouram te pote kado f\u00E8t an l\u00F2, an ajan ak an kwiv bay David."
        },
        {
          "text": "Wa David pran tout bagay sa yo, li mete yo apa pou s\u00E8vis Sey\u00E8 a, ansanm ak tout l\u00F2 ak tout ajan li te pran lakay moun l\u00F2t nasyon li te f\u00E8 soum\u00E8t devan li, ki vle di moun peyi Edon, moun peyi Moab, moun peyi Amon, moun peyi Filisti ak moun peyi Amal\u00E8k."
        },
        {
          "text": "Apre sa, Abichayi, pitit gason Sewouja a, touye dizwitmil (18.000) moun peyi Edon nan Fon S\u00E8l la."
        },
        {
          "text": "Li mete k\u00E8k ganizon s\u00F2lda nan teritwa Edon an. Tout moun Edon yo soum\u00E8t devan David. Se konsa, Sey\u00E8 a te f\u00E8 David genyen tout batay kote l\u0027 pase."
        },
        {
          "text": "David t\u0027ap gouv\u00E8nen tout p\u00E8p Izray\u00E8l la. Li te f\u00E8 tout moun jistis san patipri. Li te f\u00E8 tout af\u00E8 l\u0027 dwat."
        },
        {
          "text": "Joab, pitit gason Sewouya a, te k\u00F2mandan ch\u00E8f lame a. Jozafa, pitit gason Akiloud la, te reskonsab achiv yo."
        },
        {
          "text": "Zad\u00F2k, pitit gason Akitoub, ak Akimel\u00E8k, pitit gason Abyata a, te pr\u00E8t. Chaoucha te sekret\u00E8."
        },
        {
          "text": "Benaja, pitit gason Jeojada a, te ch\u00E8f keretyen yo ak pelesyen yo ki te gad p\u00E8son\u00E8l wa a. Pitit gason David yo menm te gwo ch\u00E8f apre wa a."
        }
      ]
    },
    {
      "VERS": [
        {
          "text": "Apre sa, Nakach, wa lavil Amon, mouri. Se pitit gason li ki moute wa nan plas li."
        },
        {
          "text": "David di: -Se pou m\u0027 aji byen ak Anoun, pitit Nakach la, paske papa l\u0027 te boule byen av\u00E8 m\u0027. Se konsa, David voye mesaje al di Anoun jan sa te f\u00E8 l\u0027 lapenn l\u00E8 l\u0027 pran nouv\u00E8l lanm\u00F2 papa l\u0027. Mesaje David yo rive lakay Anoun nan peyi moun Amon yo pou konsole l\u0027."
        },
        {
          "text": "Men, ch\u00E8f moun Amon yo di Anoun konsa: -Pa konprann se s\u00E8lman pou lanm\u00F2 papa ou la kif\u00E8 David voye mesaje sa yo b\u00F2 kote ou pou konsole ou. Wete sa nan t\u00E8t ou. Li voye yo isit la pou yo w\u00E8 jan lavil la ye, pou yo gade byen sa k\u0027ap pase nan lavil la. Konsa, pita li ka vin pran lavil la nan men nou."
        },
        {
          "text": "Sa Anoun f\u00E8 l\u00E8 sa a, li pran moun David te voye yo, li raze tout yon b\u00F2 nan bab yo, li koupe anba rad yo ra d\u00E8y\u00E8 yo, li voye yo tounen."
        },
        {
          "text": "Mesye yo te wont anpil pou yo te tounen lakay yo konsa. L\u00E8 David vin konn sa ki te rive yo, li voye di yo rete lavil Jeriko, y\u0027a tounen lakay yo l\u00E8 bab yo va pouse ank\u00F2."
        },
        {
          "text": "Wa Anoun ak moun Amon yo vin konprann yo te f\u00E8 David fache. Yo pran mil py\u00E8s ajan, yo voye chache s\u00F2lda, cha lag\u00E8, ak kavalye kay moun Aram yo lavil Narayim, lavil Maka ak lavil Zoba pou vin goumen pou yo."
        },
        {
          "text": "Se konsa yo lwe s\u00E8vis tranndemil (32.000) cha lag\u00E8 ki vin kanpe devan lavil Medeba ansanm ak wa lavil Maka a ak tout lame li a. Moun peyi Amon yo kite lavil yo, yo reyini ansanm pou pare pou batay la."
        },
        {
          "text": "David vin konnen sa. Li voye Joab ak tout lame vanyan s\u00F2lda li yo al kontre yo."
        },
        {
          "text": "Moun Amon yo soti, y\u0027 al pran pozisyon devan p\u00F2tay lavil la. Wa ki te vin ede yo b\u00F2 pa yo pran pozisyon nan plenn lan."
        },
        {
          "text": "Joab te w\u00E8 lame l\u00E8nmi yo te ka atake l\u0027 ni sou devan, ni sou d\u00E8y\u00E8. Sa l\u0027 f\u00E8, li chwazi pi bon s\u00F2lda nan lame p\u00E8p Izray\u00E8l la, li mete yo an pozisyon devan lame moun Aram yo."
        },
        {
          "text": "L\u00E8fini, li mete Abichayi, fr\u00E8 l\u0027 la, alat\u00E8t r\u00E8s lame a. Li f\u00E8 yo pran pozisyon devan moun Amon yo."
        },
        {
          "text": "Joab di Abichayi konsa: -Si nou w\u00E8 moun Aram yo soti pou yo bat mwen, w\u0027a vin ede m\u0027. Konsa tou, si mwen w\u00E8 moun Amon yo vle pi f\u00F2 pase ou, m\u0027a vin ede ou."
        },
        {
          "text": "Mete gason sou nou. Kouraj! Nou pral goumen r\u00E8d mare pou p\u00E8p nou an ak pou lavil Bondye nou an. Bondye va f\u00E8 sa li vle li menm."
        },
        {
          "text": "Joab ak s\u00F2lda ki te av\u00E8 l\u0027 yo mache sou moun Aram yo. Moun Aram yo kouri pou li."
        },
        {
          "text": "L\u00E8 moun peyi Amon yo w\u00E8 moun Aram yo kouri ale, yo kouri tou pou Abichayi, fr\u00E8 Joab la, yo antre nan lavil la. L\u00E8 sa a, Joab tounen tounen l\u0027 lavil Jerizal\u00E8m."
        },
        {
          "text": "L\u00E8 moun Aram yo w\u00E8 moun Izray\u00E8l yo te bat yo, yo voye yon mesaj bay moun Aram ki te l\u00F2t b\u00F2 larivy\u00E8 Lefrat la, pou yo pare vin goumen pou yo. Yo reyini lavil Elam. Se Chofak, ch\u00E8f lame Adadez\u00E8 a, ki te alat\u00E8t yo."
        },
        {
          "text": "L\u00E8 David vin konn sa, li sanble tout lame p\u00E8p Izray\u00E8l la, li janbe l\u00F2t b\u00F2 larivy\u00E8 Jouden, li mache sou yo, li pran pozisyon devan yo. David ranje s\u00F2lda li yo pou li goumen ak moun Aram yo. Epi batay la konmanse."
        },
        {
          "text": "Moun Izray\u00E8l yo f\u00E8 moun Aram yo kouri met dey\u00F2. David ak s\u00F2lda li yo touye s\u00F2lda ki te sou s\u00E8tmil (7.000) cha lag\u00E8 ak karantmil (40.000) s\u00F2lda ki te apye. Yo touye Chofak, ch\u00E8f lame l\u00E8nmi an."
        },
        {
          "text": "L\u00E8 moun ki te avek Adadez\u00E8 yo w\u00E8 jan moun Izray\u00E8l yo te bat yo, yo f\u00E8 lap\u00E8 ak David. Yo soum\u00E8t devan li. Se konsa, moun Aram yo pa t\u0027 vle vin pote moun Amon yo sekou ank\u00F2."
        }
      ]
    },
    {
      "VERS": [
        {
          "text": "Nan prentan apre sa, nan ep\u00F2k wa yo konn soti al f\u00E8 lag\u00E8, Joab pati ak pif\u00F2 s\u00F2lda lame p\u00E8p Izray\u00E8l la. Yo ravaje peyi Amon an, yo s\u00E8nen lavil Raba. David menm te rete lavil Jerizal\u00E8m. Joab pran lavil la, li kraze l\u0027."
        },
        {
          "text": "Estati Milk\u00F2m, zid\u00F2l moun Amon yo, te gen yon gwo kouw\u00F2n f\u00E8t an l\u00F2 sou t\u00E8t li. Kouw\u00F2n lan te peze swasannkenz liv, li te gen yon gwo py\u00E8 koute ch\u00E8 ladan l\u0027. David pran kouw\u00F2n l\u00F2 ki te sou t\u00E8t zid\u00F2l la, li mete l\u0027 sou t\u00E8t pa l\u0027. L\u00E8fini, se pa de bagay li pa pran nan lavil la."
        },
        {
          "text": "Li pran moun ki te rete nan lavil la, li mete yo f\u00E8 travay ak goyin, wou ak rach. Li f\u00E8 menm bagay la tou nan tout l\u00F2t lavil peyi Amon an. Apre sa, David tounen lavil Jerizal\u00E8m ak tout moun li yo."
        },
        {
          "text": "Apre sa, lag\u00E8 pete ank\u00F2 ant moun Filisti yo ak moun p\u00E8p Izray\u00E8l yo b\u00F2 lavil Gez\u00E8. L\u00E8 sa a, Sibekayi, yon moun lavil Ousa, touye Sipayi, yon moun nan ras Arafa yo. Yo f\u00E8 moun Filisti yo soum\u00E8t devan yo."
        },
        {
          "text": "Pandan yon l\u00F2t batay ak moun Filisti yo ank\u00F2, Elkanan, pitit gason Jayi, touye Lami, fr\u00E8 Golyat, yon moun lavil Gat. Frenn Lami an te gen yon manch menm gwos\u00E8 ak yon gwo manch pilon."
        },
        {
          "text": "Vin gen yon l\u00F2t batay ank\u00F2 lavil Gat. L\u00E8 sa a, te gen yon s\u00F2lda b\u00E8l wot\u00E8 ki te gen sis dw\u00E8t nan chak men, sis z\u00F2t\u00E8y nan chak pye. Se te yonn nan ras moun Arafa yo."
        },
        {
          "text": "Li t\u0027ap pase moun p\u00E8p Izray\u00E8l yo nan betiz. Jonatan, pitit gason Chimeya, fr\u00E8 David la, touye l\u0027."
        },
        {
          "text": "Kat s\u00F2lda peyi Filisti sa yo te soti nan ras moun Arafa yo, nan lavil Gat. David ak s\u00F2lda li yo touye yo."
        }
      ]
    },
    {
      "VERS": [
        {
          "text": "Yon jou, Satan move sou p\u00E8p Izray\u00E8l la, li pouse David al konte konbe moun ki nan p\u00E8p Izray\u00E8l la."
        },
        {
          "text": "Wa a pale ak Joab ansanm ak l\u00F2t ch\u00E8f yo, li di yo konsa: -Ale nan tout branch fanmi Izray\u00E8l yo, depi lavil B\u00E8tcheba nan sid jouk lavil Dann nan n\u00F2. Konte d\u00E8nye moun ki nan p\u00E8p la. L\u00E8fini, f\u00E8 m\u0027 yon rap\u00F2 pou m\u0027 ka konnen konbe moun ki gen nan peyi a."
        },
        {
          "text": "Men Joab di wa a konsa: -Monwa, mwen mande Sey\u00E8 a pou li f\u00E8 p\u00E8p Izray\u00E8l la vin san fwa pi plis pase jan li ye koulye a. L\u00E8fini, monwa, ou konnen yo tout la ap s\u00E8vi ou. Men poukisa, monwa, ou vle f\u00E8 sa? Poukisa ou vle p\u00F2te p\u00E8p Izray\u00E8l la f\u00E8 sa ki mal?"
        },
        {
          "text": "Men, wa a pa t\u0027 soti pou li chanje l\u00F2d li te bay la. Konsa, Joab pati, li vwayaje nan tout peyi a. Apre sa, li tounen lavil Jerizal\u00E8m."
        },
        {
          "text": "Joab renm\u00E8t wa a rap\u00F2 ki bay kantite moun ki te gen antou nan tout peyi a. Se konsa yo te jwenn yon milyon sanmil (1.100.000) gason ki konn s\u00E8vi ak nepe nan peyi Izray\u00E8l la ak katsanswasanndimil (470.000) nan peyi Jida a."
        },
        {
          "text": "Men Joab pa t\u0027 konte moun ni nan branch fanmi Levi a, ni nan branch fanmi Benjamen an, paske l\u00F2d wa a te bay la pa t\u0027 antre nan santiman l\u0027 menm."
        },
        {
          "text": "Men, sa David te f\u00E8 a pa t\u0027 f\u00E8 Bondye plezi. Bondye pini p\u00E8p Izray\u00E8l la."
        },
        {
          "text": "L\u00E8 sa a, David di Bondye: -Sa m\u0027 f\u00E8 la a, se yon gwo peche. Koulye a, tanpri, padonnen m\u0027. Pa bliye se s\u00E8vit\u00E8 ou mwen ye. Mwen te aji tankou moun fou."
        },
        {
          "text": "Sey\u00E8 a pale ak pwof\u00E8t Gad, konseye David la, li di l\u0027 konsa:"
        },
        {
          "text": "-Ale pale ak David. W\u0027a di l\u0027 men mesaj Sey\u00E8 a voye ba ou. Li mete twa chatiman devan ou. Ou menm, w\u0027a chwazi yonn ladan yo. Sa w\u0027a chwazi a, se sa l\u0027a f\u00E8 ou."
        },
        {
          "text": "Se konsa Gad al jwenn David lakay li, li di l\u0027 konsa: -Men sa Sey\u00E8 a voye di ou: Kisa ou vle?"
        },
        {
          "text": "Twa lanne grangou nan tout peyi a, twa mwa ap kouri devan l\u00E8nmi k\u0027ap pousib ou ak s\u00F2lda yo, osinon twa jou ap sibi chatiman Sey\u00E8 a ak yon epidemi nan tout peyi a, pou zanj Sey\u00E8 a menm ap mache touye moun nan tout peyi Izray\u00E8l la? Al kalkile sou sa pou fe m\u0027 konnen ki repons pou m\u0027 pote bay moun ki voye m\u0027 lan."
        },
        {
          "text": "David reponn: -M\u0027 nan gwo t\u00E8t chaje! Men, m\u0027 pa vle tonbe anba men l\u00E8z\u00F2m menm! Pito se Sey\u00E8 a ki pini m\u0027, paske li gen bon k\u00E8!"
        },
        {
          "text": "Se konsa, Sey\u00E8 a voye yon epidemi sou p\u00E8p Izray\u00E8l la. Li touye swasanndimil (70.000) moun nan p\u00E8p Izray\u00E8l la."
        },
        {
          "text": "Sey\u00E8 a te voye zanj li sou lavil Jerizal\u00E8m pou detwi l\u0027. L\u00E8 zanj lan konmanse f\u00E8 travay li, Sey\u00E8 a w\u00E8 sa, li f\u00E8 lide sispann chatiman an. Li di zanj ki t\u0027ap touye moun yo: -Sispann! Kenbe men ou! L\u00E8 sa a, zanj lan te gen tan toupre glasi Onan an, moun lavil Jebis la."
        },
        {
          "text": "David voye je l\u0027, li w\u00E8 zanj Sey\u00E8 a kanpe nan l\u00E8 a, san pye l\u0027 pa touche t\u00E8, bra l\u0027 lonje sou lavil Jerizal\u00E8m ak yon nepe nan men l\u0027. L\u00E8 sa a, David ak ch\u00E8f fanmi yo, rad sak yo sou yo, bese t\u00E8t yo jouk at\u00E8."
        },
        {
          "text": "David pale ak Sey\u00E8 a, li di l\u0027 konsa: -Se mwen menm ki te mande pou yo konte moun yo. Se mwen menm ki ant\u00F2. Se mwen menm ki f\u00E8 sa ki mal. Kisa moun sa yo f\u00E8? Se mouton yo ye. Tanpri, Sey\u00E8, Bondye mwen, pa voye ankenn mal\u00E8 sou p\u00E8p la. Se mwen menm ansanm ak fanmi mwen pou ou ta pini."
        },
        {
          "text": "Zanj Sey\u00E8 a te bay pwof\u00E8t Gad l\u00F2d pou l\u0027 te al mande David pou l\u0027 moute lakay Onan, moun lavil Jebis la, bati yon lot\u00E8l pou Sey\u00E8 a nan mitan glasi a."
        },
        {
          "text": "David koute sa Gad te di l\u0027 la, li moute lakay Onan jan Sey\u00E8 a te ba li l\u00F2d la."
        },
        {
          "text": "Onan menm t\u0027ap bat ble ansanm ak kat pitit gason l\u0027 yo ki te la av\u00E8 l\u0027 sou glasi a. L\u00E8 yo w\u00E8 zanj lan, pitit li yo kouri al kache."
        },
        {
          "text": "Onan vire t\u00E8t li, li w\u00E8 David ki t\u0027ap vini. Li kite glasi a, li tonbe ajenou devan wa a, li bese t\u00E8t li jouk fwon li touche t\u00E8."
        },
        {
          "text": "David di Onan konsa: -Vann mwen anplasman glasi a pou m\u0027 bati yon lot\u00E8l pou Sey\u00E8 a. Ban mwen li pou pri li vo. Konsa, epidemi k\u0027ap fini ak p\u00E8p la va sispann."
        },
        {
          "text": "Onan di David konsa: -Monwa, ou m\u00E8t pran l\u0027 pou f\u00E8 sa ou vle av\u00E8 l\u0027. Men m\u0027ap bay b\u00E8f sa yo pou ou boule n\u00E8t sou lot\u00E8l la. Men jouk b\u00E8f yo ak bwa kabwa yo pou f\u00E8 dife, ak ble pou s\u00E8vi ofrann grenn jaden an. M\u0027ap ba ou tout bagay sa yo."
        },
        {
          "text": "Men wa David reponn Onan, li di l\u0027: -Non. Se achte m\u0027ap achte. Se pou m\u0027 peye ou sa yo vo. M\u0027 pa ka ofri Sey\u00E8 a sa ki pou ou. Mwen p\u0027ap pran anyen ki pa koute m\u0027 lajan pou m\u0027 ofri bay Sey\u00E8 a."
        },
        {
          "text": "Se konsa David bay Onan swasant py\u00E8s l\u00F2 pou anplasman glasi a."
        },
        {
          "text": "L\u00E8fini, li bati yon lot\u00E8l pou Sey\u00E8 a, li f\u00E8 ofrann b\u00E8t boule pou Bondye ak ofrann pou di Bondye m\u00E8si. Li lapriy\u00E8 nan pye Sey\u00E8 a. Sey\u00E8 a reponn li, li voye dife soti nan sy\u00E8l la pou boule ofrann ki sou lot\u00E8l la."
        },
        {
          "text": "L\u00E8 sa a, Sey\u00E8 a bay zanj li a l\u00F2d pou li mete nepe li nan djenn li ank\u00F2."
        },
        {
          "text": "L\u00E8 David w\u00E8 Sey\u00E8 a te reponn lapriy\u00E8 li te f\u00E8 nan pye l\u0027 sou glasi Onan, moun lavil Jebis la, li ofri b\u00E8t pou touye sou lot\u00E8l la."
        },
        {
          "text": "Men l\u00E8 sa a, Tant Randevou Moyiz te f\u00E8 moute pou Sey\u00E8 a nan dez\u00E8 a ansanm ak lot\u00E8l pou boule ofrann b\u00E8t yo te sou m\u00F2n Gabawon toujou, kote yo te mete apa pou Sey\u00E8 a."
        },
        {
          "text": "Men, David pa t\u0027 ka ale la pou adore Sey\u00E8 a, paske li te p\u00E8 nepe zanj Sey\u00E8 a."
        }
      ]
    },
    {
      "VERS": [
        {
          "text": "Se konsa David te di: -Se la Tanp Bondye Sey\u00E8 a ye, ansanm ak lot\u00E8l pou boule b\u00E8t yo ofri bay Bondye pou p\u00E8p Izray\u00E8l la."
        },
        {
          "text": "David bay l\u00F2d pou tout moun l\u00F2t nasyon k\u0027ap viv nan peyi Izray\u00E8l la reyini. Li moute chantye kote pou taye w\u00F2ch pou bati Tanp Bondye a."
        },
        {
          "text": "Li f\u00E8 pare f\u00E8 an kantite pou f\u00E8 klou ak kranpon pou batan p\u00F2t yo. Pou kwiv la menm, moun pa ka kalkile kantite li te f\u00E8 pare."
        },
        {
          "text": "Pou bwa s\u00E8d, moun peyi Sidon ak moun lavil Tir te f\u00E8 David jwenn sa an kantite."
        },
        {
          "text": "David t\u0027ap di nan k\u00E8 l\u0027: Salomon, pitit gason m\u0027 lan, se yon timoun ki poko gen esperyans. Tanp li gen pou l\u0027 bati pou Sey\u00E8 a, se li ki pou pi gwo, pi b\u00E8l pase d\u00E8nye tanp, pou toupatou sou lat\u00E8 y\u0027ap pale sou li. Se pou m\u0027 pare tout bagay kite pou li. Se konsa, anvan li mouri, David pare materyo an kantite kite la pou sa."
        },
        {
          "text": "L\u00E8fini, li voye chache Salomon, pitit gason l\u0027 lan, li ba li l\u00F2d pou li bati Tanp Sey\u00E8 a, Bondye p\u00E8p Izray\u00E8l la."
        },
        {
          "text": "Li di l\u0027 konsa: -Pitit mwen, mwen te f\u00E8 lide bati yon tanp pou Sey\u00E8 a, Bondye mwen an."
        },
        {
          "text": "Men Sey\u00E8 a f\u00E8 m\u0027 konnen mwen touye tw\u00F2p moun, mwen f\u00E8 anpil lag\u00E8. Se pout\u00E8t sa se pa mwen ki pral bati tanp lan pou li, paske mwen f\u00E8 tw\u00F2p san koule."
        },
        {
          "text": "Men li di m\u0027 konsa: Ou pral gen yon pitit gason ki p\u0027ap nan touye moun li menm. M\u0027ap f\u00E8 tout l\u00E8nmi l\u0027 yo toupatou viv byen ak li tou. Se pout\u00E8t sa y\u0027a rele l\u0027 Salomon. Sou r\u00E8y li, peyi Izray\u00E8l la ap viv ak ke poze, san danje ni mal\u00E8."
        },
        {
          "text": "Se li menm ki va bati yon tanp pou mwen. L\u0027ap yon pitit pou mwen, mwen menm m\u0027ap yon papa pou li. M\u0027ap f\u00E8 l\u0027 toujou gen yon moun nan fanmi l\u0027 wa pou gouv\u00E8nen p\u00E8p Izray\u00E8l la."
        },
        {
          "text": "Koulye a, pitit mwen, se pou Sey\u00E8 a, Bondye w\u0027ap s\u00E8vi a, toujou kanpe la av\u00E8 ou pou ou ka rive bati Tanp lan pou li, jan li te pwom\u00E8t ou sa."
        },
        {
          "text": "Mwen mande Sey\u00E8 a pou l\u0027 ba ou bon konprann ak anpil lespri, pou l\u00E8 l\u0027a mete ou ch\u00E8f nan peyi Izray\u00E8l la, ou ka toujou f\u00E8 tou sa ki nan Lalwa Sey\u00E8 a, Bondye ou la."
        },
        {
          "text": "Konsa, tout bagay va mache byen pou ou si ou veye k\u00F2 ou pou ou mennen bak ou dapre l\u00F2d ak regleman Sey\u00E8 a te bay Moyiz pou p\u00E8p Izray\u00E8l la. Mete gason sou ou, kenbe f\u00E8m! Pa kite anyen f\u00E8 ou p\u00E8."
        },
        {
          "text": "Gade! Mwen bay k\u00F2 m\u0027 anpil traka pou m\u0027 pare tout bagay pou Tanp Sey\u00E8 a: twamil twasan (3.300) t\u00F2n l\u00F2, tranntwamil (33.000) t\u00F2n ajan, ak yon gwo kantite kwiv ak f\u00E8 moun pa ka kalkile. M\u0027 pare bwa ak w\u00F2ch tou. Men, se pou ou f\u00E8 pare toujou."
        },
        {
          "text": "L\u00E8fini, w\u0027ap jwenn anpil travay\u00E8, kantonye, moun pou taye w\u00F2ch, chapant, ak anpil moun ki b\u00F2s nan tout kalite travay."
        },
        {
          "text": "Pou l\u00F2, ajan, kwiv ak f\u00E8, ou gen sa an kantite. Konsa, mete men nan travay la! Mwen mande pou Sey\u00E8 a toujou kanpe la av\u00E8 ou."
        },
        {
          "text": "Apre sa, David mande tout ch\u00E8f p\u00E8p Izray\u00E8l yo pou yo ede Salomon, pitit gason l\u0027 lan."
        },
        {
          "text": "Li di yo konsa: -Sey\u00E8 a, Bondye nou an, te toujou la av\u00E8k nou. Li f\u00E8 nou viv nan lap\u00E8 ak tout moun toupatou. Li lage nan men mwen tout l\u00F2t moun ki rete nan peyi a, kif\u00E8 tout peyi a soum\u00E8t n\u00E8t devan Sey\u00E8 a ak devan p\u00E8p li a."
        },
        {
          "text": "Koulye a, se pou nou pran desizyon chache f\u00E8 volonte Sey\u00E8 a, Bondye nou an, ak tout k\u00E8 nou, ak tout nanm nou. Pare k\u00F2 nou pou nou bati tanp Sey\u00E8 a, Bondye nou an, pou nou ka mete Bwat Kontra Sey\u00E8 a ak tout l\u00F2t bagay yo mete apa pou f\u00E8 s\u00E8vis Sey\u00E8 a ladan l\u0027."
        }
      ]
    },
    {
      "VERS": [
        {
          "text": "David te fin vye granmoun, li te fin viv kont li, l\u00E8 li mete Salomon, pitit li a, wa sou p\u00E8p Izray\u00E8l la."
        },
        {
          "text": "Li reyini tout ch\u00E8f p\u00E8p Izray\u00E8l yo, tout pr\u00E8t yo ak tout moun Levi yo."
        },
        {
          "text": "Li f\u00E8 konte tout moun Levi yo, depi sa ki gen trantan pou pi piti rive sou sa ki pi gran yo. Antou yo jwenn trantwimil (38.000) gason."
        },
        {
          "text": "David mete vennkatmil (24.000) pou dirije travay tanp lan, simil (6000) pou ekri tou sa k\u0027ap pase ak pou rann jistis,"
        },
        {
          "text": "katmil (4000) pou f\u00E8 p\u00F2s nan p\u00F2tay la ak katmil (4000) pou f\u00E8 lwanj Sey\u00E8 a ak enstriman mizik David te f\u00E8 f\u00E8 pou sa."
        },
        {
          "text": "David separe moun Levi yo f\u00E8 twa gwoup dapre branch fanmi pitit gason Levi yo: G\u00E8chon, Keyat ak Merari."
        },
        {
          "text": "G\u00E8chon te gen de pitit gason: Layedan ak Chim\u00E8yi."
        },
        {
          "text": "Layedan te f\u00E8 twa pitit gason: Yekiy\u00E8l, pi gran an, Zetam ak Jo\u00E8l."
        },
        {
          "text": "Chimeyi te f\u00E8 twa pitit gason tou: Chelomit, Aziy\u00E8l ak Aran. Se yo ki te ch\u00E8f fanmi moun Layedan yo."
        },
        {
          "text": "Chimeyi te gen kat l\u00F2t pitit gason: Jaka, Ziza, Jeouch ak Berya."
        },
        {
          "text": "Se Jaka ki te pi gran, Ziza te dezy\u00E8m pitit la. Jeouch ak Berya pa t\u0027 gen anpil pitit. Se konsa yo mete yo ansanm, yo pase pou yon s\u00E8l branch fanmi."
        },
        {
          "text": "Keyat te gen kat pitit: Amram, Jizeya, Ebwon ak Ouzy\u00E8l."
        },
        {
          "text": "Amram te gen de pitit gason: Arawon ak Moyiz. Bondye te mete Arawon ak pitit li yo apa pou yo okipe py\u00E8s ki apa n\u00E8t pou Bondye a, pou boule lansan devan Sey\u00E8 a, pou yo s\u00E8vi l\u0027, pou yo beni p\u00E8p la nan non li. Se te travay pa yo sa pou tout tan."
        },
        {
          "text": "Moyiz te moun Bondye a menm. Pitit li yo te f\u00E8 pati branch fanmi Levi a tou."
        },
        {
          "text": "Moyiz te gen de pitit gason: G\u00E8ch\u00F2m ak Elyez\u00E8."
        },
        {
          "text": "Premye pitit G\u00E8ch\u00F2m lan te rele Chebw\u00E8l."
        },
        {
          "text": "Elyez\u00E8 li menm te gen Rekabya pou premye pitit. Li pa t\u0027 f\u00E8 l\u00F2t pitit gason ank\u00F2. Men Rekabya te f\u00E8 anpil pitit."
        },
        {
          "text": "Premye pitit Jizeya a te rele Chelomit."
        },
        {
          "text": "Men pitit Ebwon yo: Premye a te rele Jerija, dezy\u00E8m lan Amarya, twazy\u00E8m lan Jakazy\u00E8l, katriy\u00E8m lan Jekameam."
        },
        {
          "text": "Men pitit Ouzy\u00E8l yo: Miche, premye a ak Jikija, dezy\u00E8m lan."
        },
        {
          "text": "Merari te gen de pitit gason: Makli ak Mouchi. Makli te gen de pitit gason: Eleaza ak Kich."
        },
        {
          "text": "Eleaza mouri san kite pitit gason. Pitit fi ase li te genyen. Yo marye ak kouzen yo, pitit gason Kich yo."
        },
        {
          "text": "Mouchi te gen twa pitit gason: Makli, Ed\u00E8 ak Jerim\u00F2t."
        },
        {
          "text": "Se tout moun nan ras Levi yo sa, dapre fanmi yo, ki te gen non yo kouche nan rejis tankou ch\u00E8f fanmi. Yo chak te gen travay pa yo nan s\u00E8vis kay Sey\u00E8 a, depi sa ki gen ventan pou pi piti rive sou pi gran yo."
        },
        {
          "text": "David te di: -Sey\u00E8 a, Bondye p\u00E8p Izray\u00E8l la, te f\u00E8 p\u00E8p li a viv ak k\u00E8 poze. Li menm, Sey\u00E8 a, l\u0027ap toujou rete lavil Jerizal\u00E8m."
        },
        {
          "text": "Konsa, moun Levi yo p\u0027ap nan pote Tant Randevou Sey\u00E8 a ank\u00F2 ansanm ak tout bagay yo bezwen pou f\u00E8 s\u00E8vis pou li ank\u00F2."
        },
        {
          "text": "Se konsa, dapre d\u00E8nye paw\u00F2l sa yo David te di l\u00E8 sa a, yo enskri tout moun Levi yo, depi sa ki gen ventan pou pi piti rive sou pi gran yo."
        },
        {
          "text": "Travay yo se ede pr\u00E8t yo, pitit Arawon yo, nan s\u00E8vis y\u0027ap f\u00E8 nan Tanp Sey\u00E8 a. Se yo ki pou okipe lakou yo ak tout py\u00E8s nan Tanp lan. Se yo ki pou veye pou tout bagay rete nan kondisyon pou f\u00E8 s\u00E8vis Bondye a. Se yo ki reskonsab tout l\u00F2t s\u00E8vis nan Tanp lan."
        },
        {
          "text": "Yo te reskonsab pen yo te ofri bay Bondye yo, farin frans yo s\u00E8vi pou f\u00E8 ofrann yo, pen san ledven yo, ofrann farin melanje ak lwil yo. Se yo ki te reskonsab peze ak mezire ofrann nan Tanp lan."
        },
        {
          "text": "L\u00E8fini, se pou yo la nan Tanp lan chak jou, nan maten ak nan asw\u00E8, pou di Bondye m\u00E8si, pou f\u00E8 lwanj pou li."
        },
        {
          "text": "Se pou yo la tou l\u00E8 y\u0027ap f\u00E8 ofrann pou yo boule n\u00E8t pou Sey\u00E8 a jou repo yo, premye jou chak mwa yo, ak pou l\u00F2t jou f\u00E8t yo. Te gen regleman ki te bay travay moun Levi yo gen pou f\u00E8 ak kantite moun ki pou f\u00E8 chak travay. Se te reskonsablite yo pou yo te toujou ap s\u00E8vi Sey\u00E8 a."
        },
        {
          "text": "Se yo menm tou ki te reskonsab okipe Tant Randevou a, ak kote yo mete apa pou Sey\u00E8 a, ak pr\u00E8t yo, fanmi yo ki soti nan branch fanmi Arawon an, l\u00E8 y\u0027ap s\u00E8vi nan Tanp lan."
        }
      ]
    },
    {
      "VERS": [
        {
          "text": "Men moun ki te soti nan branch fanmi Arawon an dapre travay yo. Arawon te gen kat pitit gason: Nadab, Abiyou, Eleaza ak Itama."
        },
        {
          "text": "Men Nadab ak Abiyou mouri anvan papa yo, san kite pitit gason. Konsa, se Eleaza ak Itama ki vin pr\u00E8t apre Arawon."
        },
        {
          "text": "Av\u00E8k konkou Zad\u00F2k, moun fanmi Eleaza a, ak Akimel\u00E8k, moun fanmi Itama a, wa David separe moun fanmi Arawon yo an gwoup. Chak gwoup te gen travay pa yo."
        },
        {
          "text": "Men, l\u00E8 yo jwenn te gen plis gason ch\u00E8f fanmi nan moun Eleaza yo pase nan moun Itama yo, yo \u00F2ganize s\u00E8z gwoup nan moun Eleaza yo ak wit gwoup nan moun Itama yo."
        },
        {
          "text": "Nan tou de fanmi yo te gen moun ki te ch\u00E8f nan Tanp lan ak ch\u00E8f pou f\u00E8 s\u00E8vis Bondye. Chak moun te gen tou pa yo. Yo te f\u00E8 yo piye pou yo te ka konnen tou chak moun."
        },
        {
          "text": "Se konsa, Chemaja, pitit Netaney\u00E8l, yonn nan moun Levi yo, ki te sekret\u00E8, te kouche non yo nan rejis devan wa a, devan ch\u00E8f yo, devan Zad\u00F2k, pr\u00E8t la, devan Akimel\u00E8k, pitit Abyata, ak devan tout ch\u00E8f fanmi pr\u00E8t yo ak moun Levi yo. Yo piye yonn apre l\u00F2t, de moun Eleaza pou chak yon moun Itama."
        },
        {
          "text": "Men nan ki l\u00F2d vennkat gwoup yo te soti l\u00E8 yo fin piye: Jeoyarib soti premye, Jedaja dezy\u00E8m,"
        },
        {
          "text": "Arim twazy\u00E8m, Seorim katriy\u00E8m,"
        },
        {
          "text": "Malkija senky\u00E8m, Mijamen sizy\u00E8m,"
        },
        {
          "text": "Ak\u00F2z sety\u00E8m, Abija wity\u00E8m,"
        },
        {
          "text": "Jezwa nevy\u00E8m, Chekanya dizy\u00E8m,"
        },
        {
          "text": "Elyakib onzy\u00E8m, Yakim douzy\u00E8m,"
        },
        {
          "text": "Oupa tr\u00E8zy\u00E8m, Jekebeab kat\u00F2zy\u00E8m,"
        },
        {
          "text": "Bilga kenzy\u00E8m, Im\u00E8 s\u00E8zy\u00E8m,"
        },
        {
          "text": "Ezi disety\u00E8m, Apiz\u00E8z dizwity\u00E8m,"
        },
        {
          "text": "Petaja diznevy\u00E8m, Ezeky\u00E8l venty\u00E8m,"
        },
        {
          "text": "Jakin venteyeny\u00E8m, Gamoul venndezy\u00E8m,"
        },
        {
          "text": "Delaya venntwazy\u00E8m, Mazya vennkatriy\u00E8m."
        },
        {
          "text": "Se konsa yo te enskri non moun sa yo nan jan pou yo te al nan Tanp lan pou f\u00E8 travay yo yonn apre l\u00F2t, jan Arawon zans\u00E8t yo te mete l\u0027 pou yo f\u00E8 l\u0027 la, dapre l\u00F2d Sey\u00E8 a, Bondye p\u00E8p Izray\u00E8l la, te bay."
        },
        {
          "text": "Men non l\u00F2t ch\u00E8f fanmi ki soti nan fanmi Levi a: Se te Choubay\u00E8l nan fanmi Amran, Jedeya nan fanmi Choubay\u00E8l,"
        },
        {
          "text": "Ichiya nan fanmi Rekabya. Se li ki te pi gran."
        },
        {
          "text": "Te gen Chelom\u00F2t nan fanmi Jizeya, Jaat nan fanmi Chelom\u00F2t."
        },
        {
          "text": "Nan fanmi Ebwon an te gen Jerija, pi gran an, Amarya, dezy\u00E8m lan, Jaziy\u00E8l, twazy\u00E8m lan ak Jekameam, katriy\u00E8m lan."
        },
        {
          "text": "Te gen tou Miche, pitit gason Ouzy\u00E8l, Chami, pitit gason Miche."
        },
        {
          "text": "Jikija, fr\u00E8 Miche a, Zakari, pitit gason Jikija,"
        },
        {
          "text": "Makli ak Mouchi, pitit gason Merari, pitit gason Jazya yo, ki te pitit Merari."
        },
        {
          "text": "Nan fanmi Merari a, Jazya, pitit li, te gen twa pitit gason: Choam, Zakou ak Ibri."
        },
        {
          "text": "Makli te gen de pitit gason: Eleaza ki pa t\u0027 gen pitit gason,"
        },
        {
          "text": "ak Kich ki te papa Jerakmey\u00E8l."
        },
        {
          "text": "Mouchi te gen twa gason: Makli, Ed\u00E8 ak Jerim\u00F2t. Se tout fanmi Levi yo sa dapre non zans\u00E8t yo."
        },
        {
          "text": "Tankou moun fanmi Arawon yo, yo menm tou, yo piye devan wa David, devan Zad\u00F2k ak Akimel\u00E8k, devan ch\u00E8f fanmi pr\u00E8t yo ak moun Levi yo, pou yo separe travay la bay chak moun pa yo, depi sou fanmi ch\u00E8f yo rive sou fanmi pi piti ladan yo, san patipri."
        }
      ]
    },
    {
      "VERS": [
        {
          "text": "Apre sa, wa David ak ch\u00E8f moun Levi ki reskonsab s\u00E8vis nan Tanp lan te chwazi branch fanmi Asaf, branch fanmi Eyman ak branch fanmi Jedoutoun pou ba yo travay pa yo. Se yo ki pou bay mesaj Bondye yo, antan y\u0027ap jwe gita, bandjo ak senbal. Men lis moun yo te chwazi yo ak travay yo chak:"
        },
        {
          "text": "Asaf te gen kat pitit: Zakou, Joz\u00E8f, Netama ak Acharela. Yo te sou z\u00F2d Asaf. Se li ki te konn f\u00E8 konnen mesaj Bondye yo chak l\u00E8 wa a mande l\u0027 pou l\u0027 f\u00E8 l\u0027."
        },
        {
          "text": "Jedoutoun te gen sis pitit: Gedalya, Zeri, Izayi, Chim\u00E8y, Asabya ak Matatya. Yo te sou z\u00F2d Jedoutoun, papa yo. Se yo ki te konn f\u00E8 konnen mesaj Bondye yo antan y\u0027ap jwe gita, pou f\u00E8 lwanj Bondye, pou di l\u0027 m\u00E8si."
        },
        {
          "text": "Eyman te gen kat\u00F2z pitit: Boukija, Matanya, Ouzy\u00E8l, Sebw\u00E8l, Jerim\u00F2t, Ananya, Anani, Elyata, Gidalti, Womanti-Ez\u00E8, Josbekacha, Maloti, Oti ak Mazi\u00F2t."
        },
        {
          "text": "Bondye te bay Eyman, pwof\u00E8t wa a, kat\u00F2z pitit gason sa yo ak twa pitit fi, dapre pwom\u00E8s li te f\u00E8 l\u0027 pou l\u0027 te ba li anpil pouvwa. L\u00E8 yo t\u0027ap f\u00E8 konnen mesaj Bondye yo, se yo ki te pou k\u00F2nen twonp\u00E8t yo."
        },
        {
          "text": "Se Eyman, papa yo, ki t\u0027ap dirije yo l\u00E8 y\u0027ap chante nan s\u00E8vis y\u0027ap f\u00E8 nan Tanp Bondye a, antan y\u0027ap jwe gita, bandjo ak senbal. Asaf, Jedoutoun ak Eyman te sou z\u00F2d wa a."
        },
        {
          "text": "Sa te f\u00E8 antou desankatrevenwit (288) mizisyen ki te f\u00F2 nan f\u00E8 mizik, ansanm ak tout l\u00F2t moun Levi par\u00E8y yo ki te aprann chante pou Sey\u00E8 a."
        },
        {
          "text": "Yo f\u00E8 tout moun piye, gran kou piti, ni sa ki te f\u00F2 nan f\u00E8 mizik, ni sa ki te f\u00E8k konmanse aprann, pou yo te ka konnen l\u00E8 pou yo f\u00E8 travay yo nan s\u00E8vis la."
        },
        {
          "text": "-(We v\u00E8s\u00E8 31)"
        },
        {
          "text": "-(We v\u00E8s\u00E8 31)"
        },
        {
          "text": "-(We v\u00E8s\u00E8 31)"
        },
        {
          "text": "-(We v\u00E8s\u00E8 31)"
        },
        {
          "text": "-(We v\u00E8s\u00E8 31)"
        },
        {
          "text": "-(We v\u00E8s\u00E8 31)"
        },
        {
          "text": "-(We v\u00E8s\u00E8 31)"
        },
        {
          "text": "-(We v\u00E8s\u00E8 31)"
        },
        {
          "text": "-(We v\u00E8s\u00E8 31)"
        },
        {
          "text": "-(We v\u00E8s\u00E8 31)"
        },
        {
          "text": "-(We v\u00E8s\u00E8 31)"
        },
        {
          "text": "-(We v\u00E8s\u00E8 31)"
        },
        {
          "text": "-(We v\u00E8s\u00E8 31)"
        },
        {
          "text": "-(We v\u00E8s\u00E8 31)"
        },
        {
          "text": "-(We v\u00E8s\u00E8 31)"
        },
        {
          "text": "-(We v\u00E8s\u00E8 31)"
        },
        {
          "text": "-(We v\u00E8s\u00E8 31)"
        },
        {
          "text": "-(We v\u00E8s\u00E8 31)"
        },
        {
          "text": "-(We v\u00E8s\u00E8 31)"
        },
        {
          "text": "-(We v\u00E8s\u00E8 31)"
        },
        {
          "text": "-(We v\u00E8s\u00E8 31)30 -(We v\u00E8s\u00E8 31)31 Desankatrevenwit (288) mesye sa yo te separe chak fanmi apa. Sa te f\u00E8 vennkat gwoup. Chak gwoup te gen douz moun. Nan chak gwoup te gen yon ch\u00E8f ak pitit gason l\u0027 yo ansanm ak fr\u00E8 l\u0027 yo. Men nan ki l\u00F2d yo te soti apre yo fin piye a. Premye a te Joz\u00E8f nan fanmi Asaf la, dezy\u00E8m lan Gedalya, twazy\u00E8m lan Zakou, katriy\u00E8m lan Jisri, senky\u00E8m lan Netanya, sizy\u00E8m lan Boukya, sety\u00E8m lan Acharela, wity\u00E8m lan Izayi, nevy\u00E8m lan Matanya, dizy\u00E8m lan Chimeyi, onzy\u00E8m lan Azarey\u00E8l, douzy\u00E8m lan Achabya, tr\u00E8zy\u00E8m lan Choubay\u00E8l, kat\u00F2zy\u00E8m lan Matatya, kenzy\u00E8m lan Jerim\u00F2t, s\u00E8zy\u00E8m lan Ananya, disety\u00E8m lan Josbekacha, dizwity\u00E8m lan Anani, diznevy\u00E8m lan Maloti, venty\u00E8m lan Elyata, venteyeny\u00E8m lan Oti, venndezy\u00E8m lan Gidalti, venntwazy\u00E8m lan Mazi\u00F2t, vennkatry\u00E8m lan Womanti-Ez\u00E8."
        }
      ]
    },
    {
      "VERS": [
        {
          "text": "Men jan yo te separe travay la pou moun Levi ki t\u0027ap s\u00E8vi tankou gad nan p\u00F2tay Tanp lan. Nan branch fanmi Kore a, te gen Mechelemya, pitit gason Kore a ki te yon pitit Ebyasaf."
        },
        {
          "text": "Mechelemya te gen s\u00E8t pitit gason: Zakari pi gran an, Jedyay\u00E8l dezy\u00E8m lan, Zebadya twazy\u00E8m lan, Jatniy\u00E8l katriy\u00E8m lan."
        },
        {
          "text": "Elam senky\u00E8m lan, Joanan sizy\u00E8m lan ak Elioenayi sety\u00E8m lan."
        },
        {
          "text": "Te gen Ob\u00E8d-Edon tou. Bondye te beni l\u0027, li te ba li wit pitit gason: Chenaja premye a, Jeozabad dezy\u00E8m lan, Joa twazy\u00E8m lan, Saka katriy\u00E8m lan, Netaney\u00E8l senky\u00E8m lan."
        },
        {
          "text": "Amiy\u00E8l sizy\u00E8m lan, Isaka sety\u00E8m lan ak Peoultayi wity\u00E8m lan."
        },
        {
          "text": "Chemaja, premye pitit Ob\u00E8d-Edon an, te gen sis pitit gason: Se yo ki te ch\u00E8f nan branch fanmi yo paske yo te vanyan s\u00F2lda ak anpil ladr\u00E8s."
        },
        {
          "text": "Men non pitit Chemaja yo: Otni, Refay\u00E8l, Ob\u00E8d, Elzabad, Eliyou ak Semakya. De d\u00E8nye yo te vanyan s\u00F2lda."
        },
        {
          "text": "Se tout fanmi Ob\u00E8d-Edon an sa ansanm ak pitit yo ak fr\u00E8 yo. Yo tout te vanyan s\u00F2lda ak anpil ladr\u00E8s pou f\u00E8 travay yo. Te gen swasannde moun antou nan fanmi Ob\u00E8d-Edon an."
        },
        {
          "text": "Nan fanmi Mechelemya a, te gen antou dizwit gason, tout vanyan s\u00F2lda."
        },
        {
          "text": "Nan branch fanmi Merari a te gen Oza ki te gen kat pitit gason: Se te Chimri ki te ch\u00E8f fanmi an. Se pa li ki te premye pitit gason, men se papa l\u0027 ki te mete l\u0027 ch\u00E8f fanmi an."
        },
        {
          "text": "Ilkija dezy\u00E8m lan, Tebalya twazy\u00E8m lan, Zakari katriy\u00E8m lan. Sa te f\u00E8 antou tr\u00E8z fr\u00E8 ak pitit gason nan fanmi Oza a."
        },
        {
          "text": "Travay gwoup moun sa yo se f\u00E8 p\u00F2s nan p\u00F2tay Tanp lan. Yo te bay chak gwoup travay pa yo nan s\u00E8vis Tanp lan, tankou yo te f\u00E8 l\u0027 pou l\u00F2t moun Levi yo."
        },
        {
          "text": "Chak fanmi, gwo kou piti, piye pou yo konnen nan ki p\u00F2tay y\u0027ap f\u00E8 travay yo."
        },
        {
          "text": "Chelemya soti pou p\u00F2tay ki bay sou sol\u00E8y leve a. P\u00F2tay n\u00F2 a soti pou Zakari, pitit gason l\u0027 lan, ki te konn bay moun bon kons\u00E8y."
        },
        {
          "text": "P\u00F2tay sid la soti pou Ob\u00E8d-Edon. Pitit gason l\u0027 yo te gen depo yo sou kont yo."
        },
        {
          "text": "P\u00F2tay sol\u00E8y kouche a ak p\u00F2tay Chalech\u00E8t ki bay sou chemen ki moute a te sou kont Choupim ak Oza. Chak faksyonn\u00E8, yonn apre l\u00F2t, te gen l\u00E8 s\u00E8vis pa yo."
        },
        {
          "text": "Chak jou, te gen sis gad pou p\u00F2tay b\u00F2 sol\u00E8y leve a, kat gad pou p\u00F2tay n\u00F2 a, kat gad pou p\u00F2tay sid la ak de gad pou chak depo yo."
        },
        {
          "text": "Pou p\u00F2syon kay ki bay sou sol\u00E8y kouche a, te gen kat gad pou wout la ak de gad pou p\u00F2syon kay la menm."
        },
        {
          "text": "Men travay yo te bay moun fanmi Kore yo ak moun fanmi Merari yo."
        },
        {
          "text": "Gen l\u00F2t moun Levi yo te mete reskonsab trez\u00F2 Tanp lan ak depo kote yo mete tout bagay ki apa pou Bondye yo."
        },
        {
          "text": "Layedan, yonn nan pitit G\u00E8chon yo, te zans\u00E8t anpil fanmi. Yonn ladan yo te fanmi Jekiy\u00E8l yo."
        },
        {
          "text": "Pitit Jekiy\u00E8l yo ak pitit fr\u00E8 l\u0027 yo, Zetam ak Jo\u00E8l, te reskonsab trez\u00F2 Tanp Sey\u00E8 a."
        },
        {
          "text": "Yo te bay pitit Amram yo, pitit Isa yo, pitit Ebwon yo ak pitit Ouzy\u00E8l yo travay pa yo tou."
        },
        {
          "text": "Chebw\u00E8l, yonn nan fanmi G\u00E8ch\u00F2m, pitit gason Moyiz la, te premye reskonsab trez\u00F2 Tanp lan."
        },
        {
          "text": "Sou b\u00F2 Elyez\u00E8, tonton li, li te fanmi ak Rekabya, pitit Elyez\u00E8 a, ki te papa Jezaja. Jezaja sa a te papa Joram, Joram te papa Zikri, Zikri te papa Chelomit."
        },
        {
          "text": "Se Chelomit sa a ansanm ak fanmi l\u0027 yo ki te reskonsab depo tout bagay wa David, ch\u00E8f fanmi yo, k\u00F2mandan rejiman mil s\u00F2lda yo, k\u00F2mandan divizyon san s\u00F2lda yo ak tout l\u00F2t gwo ch\u00E8f nan lame a te mete apa pou Sey\u00E8 a."
        },
        {
          "text": "Nan bagay yo te pran nan lag\u00E8, yo te mete k\u00E8k ladan yo apa pou f\u00E8 Tanp lan pi b\u00E8l."
        },
        {
          "text": "Te gen bagay Samy\u00E8l, pwof\u00E8t la, wa Sayil, pitit gason Kich la, Abn\u00E8, pitit N\u00E8 a, ak Joab, pitit Sewouya a, te mete apa pou s\u00E8vis Bondye. Tou sa te sou kont Chelomit ak fanmi l\u0027 yo."
        },
        {
          "text": "Nan branch fanmi Jizeya a, te gen Kenanya ak pitit gason l\u0027 yo ki te reskonsab travay ki f\u00E8t an dey\u00F2 Tanp lan pou p\u00E8p Izray\u00E8l la. Se yo ki te kenbe tout papye konsekan yo, epi ki te rann jijman nan tribinal."
        },
        {
          "text": "Nan branch fanmi Ebwon an, te gen Asabya ak fanmi l\u0027 yo, antou mils\u00E8tsan (1700) vanyan gason ki te reskonsab enspekte z\u00F2n peyi Izray\u00E8l ki te sou b\u00F2 sol\u00E8y kouche larivy\u00E8 Jouden an, pou w\u00E8 si tout bagay ki gen rap\u00F2 ak s\u00E8vis Sey\u00E8 a ansanm ak zaf\u00E8 wa a t\u0027ap mache byen."
        },
        {
          "text": "David te gen karantan depi li te wa, l\u00E8 yo mennen yon ank\u00E8t nan branch fanmi Ebwon an. L\u00E8 sa a, yo jwenn te gen anpil vanyan s\u00F2lda nan fanmi sa a ki t\u0027ap viv lavil Jaz\u00E8 nan z\u00F2n Galarad. Ch\u00E8f fanmi Ebwon an te rele Jerija."
        },
        {
          "text": "Nan fanmi an, te gen antou demils\u00E8tsan (2700) vanyan gason ki te ch\u00E8f fanmi yo. Wa David te mete yo reskonsab branch fanmi Woubenn lan, branch fanmi Gad la ak mwatye nan branch fanmi Manase a ki t\u0027ap viv l\u00F2t b\u00F2 larivy\u00E8 Jouden sou b\u00F2 sol\u00E8y leve, pou w\u00E8 si tout bagay ki gen rap\u00F2 ak s\u00E8vis Bondye ansanm ak zaf\u00E8 wa a t\u0027ap mache byen."
        }
      ]
    },
    {
      "VERS": [
        {
          "text": "Men lis ch\u00E8f fanmi p\u00E8p Izray\u00E8l la ak k\u00F2mandan rejiman mil s\u00F2lda ak k\u00F2mandan divizyon san s\u00F2lda ansanm ak l\u00F2t anplwaye yo te konte ki t\u0027ap s\u00E8vi ak wa a nan gouv\u00E8nman li. Chak mwa nan lanne a te gen yon gwoup vennkatmil gason (24.000) ki te des\u00E8vis sou l\u00F2d yon ch\u00E8f diferan."
        },
        {
          "text": "Pou gwoup ki te des\u00E8vis pou premye mwa a, se Jachobeam, pitit gason Zabdy\u00E8l la, ki te ch\u00E8f."
        },
        {
          "text": "Se te yon moun nan fanmi Far\u00E8z. Li te k\u00F2mandan tout ch\u00E8f lame ki te des\u00E8vis pou premye mwa a."
        },
        {
          "text": "Pou gwoup dezy\u00E8m mwa a, se te Dodayi, moun lavil Akoa, ki te ch\u00E8f. Li te gen Mikl\u00F2t pou adjwen."
        },
        {
          "text": "Pou gwoup twazy\u00E8m mwa a, ch\u00E8f lame a te rele Benaja, pitit Jeoyada, granpr\u00E8t la."
        },
        {
          "text": "Benaja sa a te ch\u00E8f trant pi vanyan s\u00F2lda yo. Apre li, se Amizabad, pitit gason l\u0027, ki te pran k\u00F2mandman gwoup la."
        },
        {
          "text": "Pou gwoup katriy\u00E8m mwa a, se Azay\u00E8l, fr\u00E8 Joab la, ki te ch\u00E8f. Apre li, se Zebadya, pitit li, ki te pran k\u00F2mandman an."
        },
        {
          "text": "Pou gwoup senky\u00E8m mwa a, se Chamout, moun fanmi Izra, ki te ch\u00E8f."
        },
        {
          "text": "Pou gwoup sizy\u00E8m mwa a, se Ira, pitit gason Ik\u00E8ch, moun lavil Tekoa, ki te ch\u00E8f."
        },
        {
          "text": "Pou gwoup sety\u00E8m mwa a, se El\u00E8z, moun fanmi Efrayim nan lavil Pelon, ki te ch\u00E8f."
        },
        {
          "text": "Pou gwoup wity\u00E8m mwa a, se Sibekayi, moun lavil Oucha, ki te ch\u00E8f. Se yon moun fanmi Zera nan gwo branch fanmi Jida a."
        },
        {
          "text": "Pou gwoup nevy\u00E8m mwa a, se Abyez\u00E8, moun lavil Anat\u00F2t nan branch fanmi Benjamen, ki te ch\u00E8f."
        },
        {
          "text": "Pou gwoup dizy\u00E8m mwa a, se Marayi, moun lavil Netofa nan fanmi Zera, ki te ch\u00E8f."
        },
        {
          "text": "Pou gwoup onzy\u00E8m mwa a, se Benaja, moun lavil Piraton nan z\u00F2n ki pou branch fanmi Efrayim lan, ki te ch\u00E8f."
        },
        {
          "text": "Pou gwoup douzy\u00E8m mwa a, se Eldayi, moun fanmi Otny\u00E8l nan lavil Netofa, ki te ch\u00E8f."
        },
        {
          "text": "Men non ch\u00E8f ki te reskonsab douz gwo branch fanmi p\u00E8p Izray\u00E8l la: Pou branch fanmi Woubenn lan, se te Elyez\u00E8, pitit gason Zikri. Pou branch fanmi Simeyon an, se te Sefatya, pitit gason Maka."
        },
        {
          "text": "Pou branch fanmi Levi a, se te Asabya, pitit gason Kemw\u00E8l. Pou branch fanmi Arawon an, se te Zad\u00F2k."
        },
        {
          "text": "Pou branch fanmi Jida a, se te Eliyou, yonn nan fr\u00E8 David yo. Pou branch fanmi Isaka a, se te Omri, pitit gason Mikay\u00E8l."
        },
        {
          "text": "Pou branch fanmi Zabilon an, se te Ismaja, pitit gason Obadya. Pou branch fanmi Neftali a, se te Jerim\u00F2t, pitit gason Azriy\u00E8l."
        },
        {
          "text": "Pou branch fanmi Efrayim lan, se te Oze, pitit gason Azazya. Pou mwatye branch fanmi Manase a, se te Jo\u00E8l, pitit gason Pedaja."
        },
        {
          "text": "Pou l\u00F2t mwatye branch fanmi Manase a, ki te rete nan peyi Galarad, se te Ido, pitit gason Zakari. Pou branch fanmi Benjamen an, se te Jasiy\u00E8l, pitit gason Abn\u00E8."
        },
        {
          "text": "Pou branch fanmi Dann lan, se te Azarey\u00E8l, pitit gason Jeworam lan. Se yo ki te ch\u00E8f branch fanmi p\u00E8p Izray\u00E8l yo."
        },
        {
          "text": "David pa t\u0027 f\u00E8 konte moun ki pa t\u0027 ank\u00F2 gen ventan sou t\u00E8t yo, paske Sey\u00E8 a te pwom\u00E8t li t\u0027ap f\u00E8 p\u00E8p Izray\u00E8l la peple pou yo te rive menm kantite ak zetwal nan sy\u00E8l la."
        },
        {
          "text": "Joab, pitit gason Sewouya a, te konmanse ap konte moun nan p\u00E8p la, men li pa t\u0027 fin f\u00E8 l\u0027 paske sa te lak\u00F2z Bondye te fache sou p\u00E8p la. Se konsa yo pa mete nan liv Istwa wa David la kantite moun yo te jwenn."
        },
        {
          "text": "Se Azmav\u00E8t, pitit gason Adiy\u00E8l la, ki te reskonsab trez\u00F2 wa a. Se Jonatan, pitit Ozyas la, ki te reskonsab tout depo ki te nan jaden, nan lavil, nan ti bouk ak sou fwonty\u00E8 yo."
        },
        {
          "text": "Se Ezri, pitit gason Keloub la, ki te reskonsab tout moun ki t\u0027ap okipe jaden wa a."
        },
        {
          "text": "Se Chimeyi, moun lavil Rama, ki te reskonsab tout jaden rezen yo. Se Zabdi, moun lavil Chefam ki te reskonsab tout depo diven yo te f\u00E8 ak rezen yo te ranmase nan jaden yo."
        },
        {
          "text": "Se Baal anan, moun lavil Ged\u00E8, ki te reskonsab tout pye oliv ak pye sikom\u00F2 ki te nan basrak yo. Se Joach ki te reskonsab depo lwil yo."
        },
        {
          "text": "Se Chitrayi, moun Sawon, ki te reskonsab tout b\u00E8f yo t\u0027ap gade nan z\u00F2n Sawon an. Se Chafat, pitit gason Adlayi, ki te reskonsab b\u00E8f yo t\u0027ap gade nan fon yo."
        },
        {
          "text": "Se Obil, moun fanmi Izmay\u00E8l yo, ki te reskonsab chamo yo. Se Jekdeja, moun lavil Mewon\u00F2t, ki te reskonsab fenm\u00E8l bourik yo."
        },
        {
          "text": "Se Jazis, moun peyi Aga, ki te reskonsab mouton ak kabrit yo. Se tout moun sa yo ki te jeran tout byen wa David yo."
        },
        {
          "text": "Jonatan, tonton David, te yon konseye. Se te yon moun lespri ki te f\u00F2 anpil. Jekiy\u00E8l, pitit Akmoni, te reskonsab levasyon tout pitit gason wa a."
        },
        {
          "text": "Akitof\u00E8l te konseye wa a tou. Ouzayi, moun peyi Ak, te bon zanmi wa a."
        },
        {
          "text": "L\u00E8 Akitof\u00E8l mouri, se Abyata ak Jeojada, pitit Benaja, ki vin konseye wa a. Joab te k\u00F2mandan lame wa a."
        }
      ]
    },
    {
      "VERS": [
        {
          "text": "David mande pou tout otorite peyi Izray\u00E8l la reyini lavil Jerizal\u00E8m. Se konsa tout ch\u00E8f branch fanmi yo, tout ch\u00E8f gwoup ki te reskonsab dirije peyi a pou wa a, tout k\u00F2mandan rejiman mil s\u00F2lda yo ak k\u00F2mandan divizyon san s\u00F2lda yo, jeran tout t\u00E8 ak gad\u00F2 tout b\u00E8t ki pou wa a ak pou pitit li yo, moun konfyans li yo, ch\u00E8f lame li yo ak tout vanyan s\u00F2lda li yo, yo tout reyini lavil Jerizal\u00E8m."
        },
        {
          "text": "David kanpe devan yo tout, li di yo konsa: -Fr\u00E8 m\u0027 yo ak nou tout moun nan p\u00E8p mwen an, koute sa m\u0027ap di nou. Mwen te f\u00E8 lide bati yon kay kote pou Bwat Kontra Sey\u00E8 a rete, yon kay kote Sey\u00E8 a ka mete fot\u00E8y li. Mwen te pare tout bagay pou bati kay la."
        },
        {
          "text": "Men, Bondye te f\u00E8 m\u0027 konnen mwen p\u0027ap ka bati kay la pou li paske se s\u00F2lda mwen ye, mwen f\u00E8 tw\u00F2p san koule."
        },
        {
          "text": "Men se mwen menm Sey\u00E8 a, Bondye Izray\u00E8l la, te chwazi nan mitan tout fanmi m\u0027 yo pou f\u00E8 m\u0027 wa peyi Izray\u00E8l la pou tout tan. Li te chwazi branch fanmi Jida a pou pran k\u00F2mandman peyi a. Nan branch fanmi Jida a, li chwazi fanmi papa m\u0027. Nan fanmi papa m\u0027, sa te f\u00E8 l\u0027 plezi pou l\u0027 chwazi m\u0027 pou l\u0027 mete m\u0027 wa sou tout peyi Izray\u00E8l la."
        },
        {
          "text": "Koulye a, Sey\u00E8 a te ban mwen anpil pitit. Men, nan tout pitit sa yo li chwazi Salomon pou chita sou fot\u00E8y la pou gouv\u00E8nen p\u00E8p Izray\u00E8l la ak pouvwa l\u0027ap ba li."
        },
        {
          "text": "Sey\u00E8 a te di m\u0027 tou: Se Salomon, pitit gason ou lan, ki va bati kay mwen an ak tout lakou yo. Se li menm mwen chwazi pou pitit mwen. M\u0027a yon papa pou li."
        },
        {
          "text": "M\u0027ap f\u00E8 gouv\u00E8nman l\u0027 lan kanpe f\u00E8m pou tout tan, depi li menm li toujou kenbe l\u00F2d mwen, depi li toujou mache dapre k\u00F2mandman m\u0027 yo jan l\u0027ap f\u00E8 l\u0027 j\u00F2di a."
        },
        {
          "text": "Koulye a, devan tout p\u00E8p Izray\u00E8l la, p\u00E8p Bondye a ki sanble isit la, ak devan Bondye nou k\u0027ap koute nou an, mwen mande pou nou kenbe tout k\u00F2mandman Sey\u00E8 a, Bondye nou an, ban nou pou b\u00E8l peyi nou sa a toujou rete pou nou. Konsa, nou ka kite l\u0027 pou pitit nou yo jouk sa kaba."
        },
        {
          "text": "Ou menm, Salomon, pitit mwen, se pou ou rekon\u00E8t Bondye papa ou la. Se pou ou s\u00E8vi l\u0027 ak tout k\u00E8 ou, av\u00E8k bon santiman, paske Sey\u00E8 a sonde k\u00E8 tout moun, li konnen tou sa k\u0027ap pase nan t\u00E8t yo. Konsa, si ou chache l\u0027, l\u0027ap kite ou jwenn li. Men, si ou vire do ba li, l\u0027ap lage ou n\u00E8t tou pou tout tan."
        },
        {
          "text": "Se pou ou rekon\u00E8t se Sey\u00E8 a menm ki chwazi ou pou bati yon kay pou mete apa pou li. Mete gason sou ou! Antre nan travay!"
        },
        {
          "text": "Apre sa, David bay Salomon plan tout kay tanp lan, plan tout chanm ak tout depo yo, plan tout l\u00F2t chanm sou anwo yo, chanm anndan yo ak plan gwo chanm yo mete apa pou Bondye a, kote yo f\u00E8 s\u00E8vis pou mande padon pou peche yo."
        },
        {
          "text": "Li ba li plan tout bagay li te gen nan t\u00E8t li pou lakou tanp yo, pou tout chanm ki bay sou lakou yo, pou depo veso yo s\u00E8vi nan tanp lan ak pou depo bagay yo ofri pou mete apa pou Sey\u00E8 a."
        },
        {
          "text": "David te ba li tou jan pou li \u00F2ganize pr\u00E8t yo ak moun Levi yo pou yo f\u00E8 travay yo, jan pou yo f\u00E8 tout s\u00E8vis nan kay Sey\u00E8 a, ak jan pou yo okipe tout veso Tanp lan."
        },
        {
          "text": "Li di li konbe ajan ak l\u00F2 la bezwen pou f\u00E8 veso yo,"
        },
        {
          "text": "pou chak lanp, pou chak gwo lanp s\u00E8t branch an ajan osinon an l\u00F2 ak p\u00E8z yo chak dwe genyen dapre s\u00E8vis yo,"
        },
        {
          "text": "pou chak tab an ajan osinon an l\u00F2 kote pou yo ranje pen yo mete apa pou Sey\u00E8 a."
        },
        {
          "text": "Li di li konbe l\u00F2 l\u0027a bezwen pou f\u00E8 fouch\u00E8t yo, b\u00F2l yo, gwo gode yo, ak mod\u00E8l l\u00F2t veso an ajan osinon an l\u00F2 dapre p\u00E8z yo chak."
        },
        {
          "text": "Li di l\u0027 konbe bon l\u00F2 l\u0027ap bezwen pou f\u00E8 lot\u00E8l lansan an, ak l\u00F2 pou f\u00E8 kabwa a, pou p\u00F2tre zanj cheriben yo ak z\u00E8l yo louvri sou Bwat Kontra Sey\u00E8 a."
        },
        {
          "text": "David di li: -Tout plan travay la ekri an detay nan yon liv dapre l\u00F2d Sey\u00E8 a menm te ban mwen. Li esplike m\u0027 tou sa pou m\u0027 f\u00E8."
        },
        {
          "text": "Apre sa, wa David di Salomon, pitit li a: -Mete gason sou ou! Pran kouraj, pitit mwen! F\u00E8 sa ou gen pou f\u00E8 a! Pa kite anyen f\u00E8 ou p\u00E8, paske Sey\u00E8 a, Bondye mwen an, kanpe la av\u00E8 ou, jouk tout travay pou s\u00E8vis Tanp lan fini."
        },
        {
          "text": "Gwoup pr\u00E8t yo ak gwoup moun Levi yo deja resevwa travay pou yo f\u00E8 nan Tanp lan. Pou tout l\u00F2t travay yo, ou gen av\u00E8 ou ouvriye ki vle ede ou, l\u00E8fini ki gen ladr\u00E8s nan tout kalite dj\u00F2b. Ch\u00E8f yo ak tout p\u00E8p la ap tann l\u00F2d ou pou tout bagay f\u00E8t."
        }
      ]
    },
    {
      "VERS": [
        {
          "text": "L\u00E8fini, David pale ak tout moun ki te sanble la yo, li di yo konsa: -Salomon, pitit gason m\u0027 lan, se li menm Bondye chwazi, men li jenn anpil, li pa gen esperyans. Travay la anpil, paske se pa yon kay pou moun li pral bati, men yon tanp pou Bondye, Sey\u00E8 a."
        },
        {
          "text": "Mwen f\u00E8 sa m\u0027 te kapab pou m\u0027 te pare materyo pou tanp lan: l\u00F2, ajan, kwiv, f\u00E8, bwa, b\u00E8l py\u00E8 oniks, b\u00E8l py\u00E8 pou s\u00E8vi ganiti, py\u00E8 malachit ak tout kalite l\u00F2t koul\u00E8, tout kalite b\u00E8l py\u00E8 koute ch\u00E8 ak mab an kantite."
        },
        {
          "text": "Men, pou mete sou tou sa mwen pare pou kay n\u0027ap mete apa pou Sey\u00E8 a, mwen pran l\u00F2 ak ajan mwen te genyen, mwen bay tout paske mwen renmen kay Bondye a anpil:"
        },
        {
          "text": "sanmil (100.000) kilo bon l\u00F2 ki soti nan peyi Ofi, ak desantrant (230) kilo bon ajan pou dekore miray Tanp lan,"
        },
        {
          "text": "pou f\u00E8 tout b\u00E8l bagay an l\u00F2 osinon an ajan b\u00F2s atizan yo gen pou f\u00E8. Koulye a, kil\u00E8s ank\u00F2 ki vle bay ak tout k\u00E8 li pou Bondye?"
        },
        {
          "text": "L\u00E8 sa a, ch\u00E8f branch fanmi yo, ch\u00E8f chak fanmi p\u00E8p Izray\u00E8l la, tout ch\u00E8f rejiman mil s\u00F2lda yo ak ch\u00E8f divizyon san s\u00F2lda yo, ak tout jeran ki t\u0027ap travay pou wa a, f\u00E8 kado yo te vle f\u00E8."
        },
        {
          "text": "Yo bay sanswasannsenk (165) kilo l\u00F2, twasantrantmil (330.000) kilo ajan, s\u00E8tsanmil (700.000) kilo kwiv konsa, ak twa milyon twasanmil (3,300.000) kilo f\u00E8 pou travay Tanp lan."
        },
        {
          "text": "Sa ki te gen b\u00E8l py\u00E8 koute ch\u00E8 bay yo pou trez\u00F2 Tanp lan ki te sou kont Jey\u00E8l, yon moun Levi nan fanmi G\u00E8chon an."
        },
        {
          "text": "P\u00E8p la menm te kontan bay sa yo t\u0027ap bay pou Sey\u00E8 a paske yo te f\u00E8 l\u0027 ak tout k\u00E8 yo. Wa David tou te kontan anpil."
        },
        {
          "text": "L\u00E8 sa a, David f\u00E8 lwanj Bondye devan tout p\u00E8p la ki te reyini. Li di konsa: -Lwanj pou ou, Sey\u00E8 a, Bondye Izray\u00E8l, papa nou, depi tout tan ak pou tout tan!"
        },
        {
          "text": "Sey\u00E8, ou gen pouvwa, ou gen kouraj! Se pou ou tout lwanj. W\u0027ap donminen sou tout bagay pou tout tan. Tou sa ki nan sy\u00E8l la ak sou lat\u00E8 a se pou ou yo ye. Se ou menm Sey\u00E8 ki sel wa, paske ou s\u00E8l ch\u00E8f sou tout bagay."
        },
        {
          "text": "Se nan men ou tout rich\u00E8s ak tout byen soti. Ou gouv\u00E8nen tout bagay av\u00E8k f\u00F2s pony\u00E8t ou ak pouvwa ou. Se ou menm ki bay tout moun pouvwa ak f\u00F2s."
        },
        {
          "text": "Koulye a, Bondye nou, nou di ou m\u00E8si. N\u0027ap f\u00E8 lwanj pou ou sit\u00E8lman ou gen pouvwa."
        },
        {
          "text": "Men, kisa m\u0027 ye, kisa p\u00E8p mwen an ye menm, pou m\u0027 ta kapab ofri ou tout bagay sa yo ak tout k\u00E8 nou? Se nan men ou tout bagay sa yo soti, se nan sa nou resevwa nan men ou n\u0027ap ba ou."
        },
        {
          "text": "Sey\u00E8, ou konnen, devan ou se pase n\u0027ap pase tankou moun k\u0027ap vizite, menm jan ak tout zans\u00E8t nou yo. Lavi nou sou lat\u00E8 tankou yon nwaj k\u0027ap pase. W\u00E8 pa w\u00E8 f\u00F2k nou mouri."
        },
        {
          "text": "Sey\u00E8, Bondye nou, nou pare tout rich\u00E8s sa yo pou bati yon kay pou ou, ou menm ki yon Bondye apa. Men, se nan men ou yo tout yo soti, se pou ou yo tout ye."
        },
        {
          "text": "Mwen konnen, Bondye mwen, ou sonde k\u00E8 tout moun, ou kontan ak moun ki mache dwat. Se pout\u00E8t sa, ak tout k\u00E8 mwen, mwen ofri ou tout bagay sa yo. Koulye a mwen w\u00E8 jan p\u00E8p ou a ki sanble isit la, kontan pou yo pote ofrann pa yo pou ou tou ak tout k\u00E8 yo."
        },
        {
          "text": "Sey\u00E8, M\u00E8t, Bondye Abraram, Bondye Izarak ak Bondye Izray\u00E8l, Bondye zans\u00E8t nou yo, tanpri, f\u00E8 p\u00E8p ou a pa janm p\u00E8di bon santiman sa yo ki nan k\u00E8 yo j\u00F2di a."
        },
        {
          "text": "Tanpri, bay Salomon, pitit gason m\u0027 lan, bon santiman tou pou li renmen ou n\u00E8t ale, pou li ka mache dapre l\u00F2d, regleman ak k\u00F2mandman ou yo nan tou sa l\u0027ap f\u00E8, pou l\u0027 ka bati Tanp lan av\u00E8k tout materio mwen fin pare yo."
        },
        {
          "text": "Apre sa David pale ank\u00F2 ak tout p\u00E8p la ki te reyini, li di yo: -Annou f\u00E8 lwanj pou Sey\u00E8 a, Bondye nou an! Tout p\u00E8p la n\u00E8t pran f\u00E8 lwanj Sey\u00E8 a, Bondye zans\u00E8t yo. Yo mete jenou yo at\u00E8, yo bese t\u00E8t yo byen ba devan Sey\u00E8 a ak devan wa a."
        },
        {
          "text": "Nan denmen, yo ofri b\u00E8t pou yo touye pou Sey\u00E8 a, yo boule k\u00E8k b\u00E8t n\u00E8t pou Sey\u00E8 a: antou mil (1.000) ti towo b\u00E8f, mil (1.000) belye mouton, mil (1.000) jenn ti mouton ak ofrann diven ki f\u00E8t pou mache ak yo. Yo touye yon pak\u00E8t l\u00F2t b\u00E8t yo t\u00E8 ofri bay Bondye pou p\u00E8p Izray\u00E8l la."
        },
        {
          "text": "Jou sa a, yo manje, yo bw\u00E8 ak gwo k\u00E8 kontan d\u00E8van Sey\u00E8 a. Apre sa yon dezy\u00E8m fwa, yo f\u00E8 deklarasyon yo rekon\u00E8t Salomon, pitit David la, pou wa yo. Yo f\u00E8 s\u00E8vis mete l\u0027 apa pou l\u0027 ch\u00E8f yo nan non Sey\u00E8 a. Menm l\u00E8 a, yo mete Zad\u00F2k apa pou l\u0027 s\u00E8vi granpr\u00E8t nan non Sey\u00E8 a tou."
        },
        {
          "text": "Se konsa Salomon pran plas David, papa l\u0027, sou fot\u00E8y gouv\u00E8nman Sey\u00E8 a te tabli a. Tout zaf\u00E8 l\u0027 te mache byen. Tout p\u00E8p Izray\u00E8l la te obeyi l\u0027."
        },
        {
          "text": "Tout ch\u00E8f yo, tout s\u00F2lda yo ansanm ak tout l\u00F2t pitit David yo te rekon\u00E8t Salomon pou s\u00E8l ch\u00E8f yo."
        },
        {
          "text": "Sey\u00E8 a te bay Salomon yon b\u00E8l pozisyon devan p\u00E8p la. Li te f\u00E8 gouv\u00E8nman Salomon an kanpe f\u00E8m ak yon pouvwa ankenn l\u00F2t wa nan peyi Izray\u00E8l la pa t\u0027 janm genyen anvan sa."
        },
        {
          "text": "David, pitit gason Izayi a, te gouv\u00E8nen tout peyi Izray\u00E8l la."
        },
        {
          "text": "Li pase karantan ap gouv\u00E8nen p\u00E8p Izray\u00E8l la. Pandan s\u00E8tan li te rete lavil Ebwon. Pandan r\u00E8s tranntwazan yo, li te rete lavil Jerizal\u00E8m."
        },
        {
          "text": "L\u00E8 li mouri, li te granmoun anpil, men k\u00E8 li te kontan. Li te gen anpil rich\u00E8s. Tout moun t\u0027ap f\u00E8 lwanj pou li. Se Salomon, pitit gason l\u0027 lan, ki moute wa nan plas li."
        },
        {
          "text": "Se nan liv istwa pwof\u00E8t Samy\u00E8l, liv istwa pwof\u00E8t Natan ak liv istwa pwof\u00E8t Gad nou jwenn istwa tou sa David te f\u00E8 depi nan konmansman jouk li mouri."
        },
        {
          "text": "Liv sa yo f\u00E8 nou konnen jan li te gouv\u00E8nen, jan li te yon vanyan gason, ansanm ak tou sa ki te rive l\u0027, tou sa ki pase nan peyi Izray\u00E8l la ak nan l\u00F2t peyi yo tou."
        }
      ]
    }
  ]
}