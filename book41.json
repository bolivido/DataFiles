{
  "-bnumber": "42",
  "CHAPTER": [
    {
      "VERS": [
        {
          "text": "Teofil ch\u00E8f mwen, anpil moun te seye ekri istwa tout ev\u00E8nman ki te pase nan mitan nou yo."
        },
        {
          "text": "Yo te rakonte yo jan nou te aprann yo nan bouch moun ki te w\u00E8 yo ak pw\u00F2p je yo depi nan konmansman, moun ki te resevwa l\u00F2d mache f\u00E8 konnen paw\u00F2l Bondye a."
        },
        {
          "text": "Se konsa, mwen menm tou, mwen chache konnen tout bagay sa yo byen depi nan konmansman yo. Koulye a, mwen kw\u00E8 se yon bon bagay pou m\u0027 ekri yo tout, yonn apre l\u00F2t, jan sa te pase a pou ou menm tou, ch\u00E8f mwen."
        },
        {
          "text": "Konsa wa kapab rekon\u00E8t tou sa yo te moutre ou yo se verite yo ye."
        },
        {
          "text": "Nan tan Ew\u00F2d te wa nan peyi Jide a, te gen yon pr\u00E8t yo te rele Zakari. Li te f\u00E8 pati gwoup pr\u00E8t Abiya yo. Madanm li te rele Elizab\u00E8t: se te yon moun ras Arawon, ansyen granpr\u00E8t la."
        },
        {
          "text": "Yo tou de te mache dwat devan Bondye, yo t\u0027ap swiv k\u00F2mandman M\u00E8t la ansanm ak tout lalwa a san ankenn repw\u00F2ch."
        },
        {
          "text": "Men, yo pa t\u0027 gen pitit paske Elizab\u00E8t pa t\u0027 kapab f\u00E8 pitit. Yo tou de te fin vye granmoun."
        },
        {
          "text": "Yon jou, Zakari te des\u00E8vis kou pr\u00E8t devan Bondye, paske se te tou gwoup pa l\u0027 la."
        },
        {
          "text": "Dapre koutim s\u00E8vis la, yo te tire os\u00F2 pou chwazi yonn nan pr\u00E8t yo pou antre nan tanp M\u00E8t la pou ofri lansan an. Twouve fwa sa a, se Zakari ki te soti."
        },
        {
          "text": "Tout mas p\u00E8p la t\u0027ap lapriy\u00E8 dey\u00F2, antan Zakari menm te anndan ap ofri lansan an."
        },
        {
          "text": "Vwala, yon zanj Bondye par\u00E8t devan Zakari; li te kanpe sou b\u00F2 dwat lot\u00E8l kote yo boule lansan an."
        },
        {
          "text": "L\u00E8 Zakari w\u00E8 l\u0027, li sezi; li te p\u00E8 anpil."
        },
        {
          "text": "Men zanj lan di li: Pa p\u00E8, Zakari. Bondye te tande lapriy\u00E8 ou la. Elizab\u00E8t, madanm ou, pral ba ou yon pitit gason; ou va rele l\u0027 Jan."
        },
        {
          "text": "Ala kontan wa kontan l\u00E8 pitit sa a va f\u00E8t! Anpil l\u00F2t moun va kontan tou l\u00E8 sa a."
        },
        {
          "text": "L\u0027ap yon grann\u00E8g devan Bondye, M\u00E8t la; li p\u0027ap bw\u00E8 ni diven, ni ankenn alk\u00F2l. Depi nan vant manman li, l\u0027ap anba pouvwa Sentespri a."
        },
        {
          "text": "L\u0027ap f\u00E8 anpil moun nan p\u00E8p Izray\u00E8l la tounen vin jwenn M\u00E8t la, Bondye yo a."
        },
        {
          "text": "L\u0027ap mache devan Bondye nan menm lespri ak menm pouvwa pwof\u00E8t Eli te genyen an. L\u0027ap f\u00E8 papa vin byen ank\u00F2 ak pitit; l\u0027ap f\u00E8 moun ki reb\u00E8l rive gen konprann tankou moun k\u0027ap obeyi Bondye, l\u0027ap pare yon p\u00E8p byen dispoze pou resevwa M\u00E8t la."
        },
        {
          "text": "Zakari di zanj lan konsa: Ki jan pou m\u0027 f\u00E8 kw\u00E8 sa w\u0027ap di m\u0027 la a se vre? Ala mwen fin vye, madanm mwen fin vye granmoun tou."
        },
        {
          "text": "Zanj lan reponn li: Mwen se Gabriy\u00E8l ki toujou kanpe nan s\u00E8vis devan Bondye. Se Bondye menm ki voye m\u0027 pale av\u00E8 ou, pou m\u0027 pote bon nouv\u00E8l sa a ba ou."
        },
        {
          "text": "Men, paske ou pa kw\u00E8 paw\u00F2l mwen yo ki gen pou rive nan tan yo, ou pral vin b\u00E8b\u00E8, ou p\u0027ap ka pale jouk jou bagay sa yo va rive."
        },
        {
          "text": "Tout tan sa a, p\u00E8p la menm t\u0027ap tann Zakari; yo te sezi w\u00E8 jan l\u0027 te mize nan tanp lan."
        },
        {
          "text": "Men, l\u00E8 Zakari soti, li pa t\u0027 kapab pale av\u00E8k yo. L\u00E8 sa a yo vin konprann li te gen yon vizyon nan tanp lan. Li t\u0027ap f\u00E8 yo yon bann siy ak men l\u0027, men li pa t\u0027 kapab pale."
        },
        {
          "text": "L\u00E8 tan s\u00E8vis li fini, Zakari tounen lakay li."
        },
        {
          "text": "K\u00E8k tan apre sa, Elizab\u00E8t, madanm li, vin ansent. Li f\u00E8 senk mwa kache lakay; li t\u0027ap di:"
        },
        {
          "text": "Gade sa M\u00E8t la f\u00E8 pou mwen non! Se koulye a sa f\u00E8 l\u0027 plezi pou l\u0027 wete dezon\u00E8 m\u0027 devan l\u00E8z\u00F2m."
        },
        {
          "text": "Sou sizy\u00E8m mwa gwos\u00E8s Elizab\u00E8t la, Bondye voye zanj Gabriy\u00E8l nan yon vil nan peyi Galile yo rele Nazar\u00E8t."
        },
        {
          "text": "Bondye te voye l\u0027 kay yon jennfi ki te fiyanse ak yon nonm yo rele Joz\u00E8f. Joz\u00E8f sa a, se te moun ras David. Yo te rele jennfi a Mari."
        },
        {
          "text": "Zanj lan antre lakay Mari, li di li: Bonjou, Mari, ou menm ki resevwa anpil fav\u00E8. M\u00E8t la av\u00E8k ou."
        },
        {
          "text": "L\u00E8 Mari tande paw\u00F2l sa yo, t\u00E8t li te boulv\u00E8se, li t\u0027ap mande nan k\u00E8 l\u0027 kisa bonjou sa a te vle di."
        },
        {
          "text": "Men, zanj lan di li: Pa p\u00E8, Mari. Ou jwenn fav\u00E8 nan men Bondye."
        },
        {
          "text": "Ou pral vin ansent, ou va f\u00E8 yon pitit gason. Wa rele l\u0027 Jezi."
        },
        {
          "text": "L\u0027ap vin yon grann\u00E8g, y\u0027a rele li Pitit Bondye ki anwo nan sy\u00E8l la. M\u00E8t la, Bondye nou, va f\u00E8 l\u0027 wa tankou David, gran granpapa li."
        },
        {
          "text": "La gouv\u00E8nen p\u00E8p Izray\u00E8l la pou tout tan, gouv\u00E8nman l\u0027 lan p\u0027ap janm fini."
        },
        {
          "text": "Mari di zanj lan konsa: Ki jan sa pral f\u00E8 rive? Ala mwen poko janm konn gason!"
        },
        {
          "text": "Zanj lan reponn li: Sentespri a pral vin sou ou; pouvwa Bondye ki anwo nan sy\u00E8l la pral kouvri ou tankou yon lonbraj. Se pou sa tou, tipitit ki pral f\u00E8t la pral viv apa pou Bondye, y\u0027a rele l\u0027 Pitit Bondye."
        },
        {
          "text": "Ou konnen Elizab\u00E8t, fanmi ou lan? Atout li fin vye a, men l\u0027 ansent yon pitit gason. Yo te di l\u0027 pa t\u0027 kapab f\u00E8 pitit, men li deja sou sis mwa gwos\u00E8s."
        },
        {
          "text": "Tou sa rive paske pa gen anyen Bondye pa ka f\u00E8."
        },
        {
          "text": "Mari di li: Men mwen, se s\u00E8vant M\u00E8t la mwen ye. Mwen swate pou sa rive m\u0027 jan ou di a. Epi zanj lan kite li."
        },
        {
          "text": "Nan menm ep\u00F2k sa a, Mari soti, li pran chemen pou l\u0027 rive byen vit nan yon bouk nan m\u00F2n peyi Jide a."
        },
        {
          "text": "Li antre lakay Zakari, li di Elizab\u00E8t bonjou."
        },
        {
          "text": "L\u00E8 Elizab\u00E8t tande Mari di l\u0027 bonjou, pitit la pran sote nan vant li. Lamenm Elizab\u00E8t vin anba pouvwa Sentespri."
        },
        {
          "text": "Li pran pale byen f\u00F2, li di konsa: Nan tout fanm ki sou lat\u00E8, ou menm ou se yon fanm Bondye beni anpil. Pitit ki nan vant ou a tou Bondye beni li."
        },
        {
          "text": "Kisa m\u0027 ye menm, pou manman M\u00E8t mwen vin rann mwen vizit?"
        },
        {
          "text": "Gade! Bonjou ou la poko rive nan z\u00F2r\u00E8y mwen, pitit la pran sote nan vant mwen t\u00E8lman li kontan."
        },
        {
          "text": "Ou se yon fanm beni! Paske, ou te kw\u00E8 tout paw\u00F2l M\u00E8t la voye di ou yo gen pou rive vre."
        },
        {
          "text": "L\u00E8 sa a Mari di: Nanm mwen ap chante pou M\u00E8t la ki gen pouvwa."
        },
        {
          "text": "Lespri m\u0027 pran plezi nan Bondye ki delivrans mwen."
        },
        {
          "text": "Paske li voye je l\u0027 sou mwen, yon s\u00E8vant ki soum\u00E8t devan li. Wi, depi koulye a, epi pou tout tan, tout moun pral di: Ou se yon fanm Bondye beni!"
        },
        {
          "text": "Paske Bondye ki gen tout pouvwa a f\u00E8 anpil b\u00E8l bagay pou mwen. Non li, se yon non pou tout moun respekte."
        },
        {
          "text": "L\u0027ap toujou gen pitye pou tout moun ki gen krentif pou li."
        },
        {
          "text": "Li f\u00E8 l\u00E8z\u00F2m santi f\u00F2s pony\u00E8t li. Li f\u00E8 moun ki gen l\u00F2g\u00E8y ak gwo lide nan k\u00E8 yo p\u00E8di t\u00E8t yo."
        },
        {
          "text": "Li desann ch\u00E8f ki te byen chita nan fot\u00E8y yo. Li leve moun ki pa gen pretansyon yo."
        },
        {
          "text": "Li bay moun ki grangou yo anpil byen. Li voye rich yo ale san anyen."
        },
        {
          "text": "Li vin pote sekou bay p\u00E8p Izray\u00E8l k\u0027ap s\u00E8vi l\u0027 la. Li pa bliye f\u00E8 w\u00E8 jan li toujou gen k\u00E8 sansib,"
        },
        {
          "text": "pou Abraram ansanm ak tout ras li a, dapre pwom\u00E8s li te f\u00E8 zans\u00E8t nou yo."
        },
        {
          "text": "Mari pase twa mwa konsa ak Elizab\u00E8t. Apre sa, li tounen lakay li."
        },
        {
          "text": "L\u00E8 jou pou Elizab\u00E8t akouche a rive, li f\u00E8 yon pitit gason."
        },
        {
          "text": "Vwazinaj ak fanmi l\u0027 yo vin konnen jan M\u00E8t la te f\u00E8 Elizab\u00E8t yon gwo fav\u00E8. Yo te kontan pou li."
        },
        {
          "text": "Sou wit jou, yo te vin pou sikonsi pitit la; yo te vle rele l\u0027 Zakari, menm non ak papa li."
        },
        {
          "text": "Men, manman l\u0027 di yo: Non, se Jan pou l\u0027 rele."
        },
        {
          "text": "Yo di l\u0027 konsa: Men, pa gen pesonn nan fanmi ou ki rele Jan."
        },
        {
          "text": "Yo f\u00E8 papa a siy pou mande l\u0027 ki non li ta vle bay pitit la."
        },
        {
          "text": "Zakari mande yo yon ti tablo, epi li ekri: Se Jan ki non li. Yo tout te sezi."
        },
        {
          "text": "Menm l\u00E8 a bouch li louvri, lang li lage, li t\u0027ap pale, li t\u0027ap chante pou Bondye byen f\u00F2."
        },
        {
          "text": "Tout moun ki te nan vwazinaj la te p\u00E8; nouv\u00E8l la t\u0027ap mache bouch an bouch nan tout m\u00F2n Jid\u00E8 a."
        },
        {
          "text": "Tout moun ki te tande paw\u00F2l sa yo t\u0027ap kalkile nan k\u00E8 yo; yonn t\u0027ap di l\u00F2t: Kisa pitit sa a pral ye menm? Pouvwa Bondye a te av\u00E8k ti pitit la tout bon vre."
        },
        {
          "text": "Zakari, papa Jan, vin anba pouvwa Sentespri. Latou, li pran f\u00E8 konnen paw\u00F2l Bondye te mete nan bouch li:"
        },
        {
          "text": "Ann chante pou M\u00E8t la, Bondye p\u00E8p Izray\u00E8l la. Paske, li vin sove p\u00E8p li a, li delivre yo anba esklavaj."
        },
        {
          "text": "Li voye yon moun avek gwo pouvwa pou delivre nou. Se nan laras David, s\u00E8vit\u00E8 Bondye a, li soti."
        },
        {
          "text": "Se sa menm Bondye te f\u00E8 konnen nan bouch pwof\u00E8t li yo depi nan tan lontan."
        },
        {
          "text": "Li te pwom\u00E8t li t\u0027ap delivre nou anba l\u00E8nmi nou yo, ak anba tout moun ki rayi nou yo."
        },
        {
          "text": "Se konsa la gen pitye pou zans\u00E8t nou yo. Li chonje kontra li menm Bondye te pase ak yo a."
        },
        {
          "text": "Dapre s\u00E8man li te f\u00E8 bay Abraram, zans\u00E8t nou an."
        },
        {
          "text": "Li te di l\u0027 konsa: L\u00E8 la fin delivre nou anba l\u00E8nmi nou yo, la f\u00E8 nou s\u00E8vi l\u0027 san nou p\u0027ap bezwen p\u00E8."
        },
        {
          "text": "Wi, la f\u00E8 nou viv apa pou Bondye, la f\u00E8 nou mache dwat devan li chak jou nan lavi nou."
        },
        {
          "text": "Kanta ou menm, pitit mwen, y\u0027a rele ou: Pwof\u00E8t Bondye ki anwo nan sy\u00E8l la. Paske, wa pran devan M\u00E8t la pou pare chemen an pou li."
        },
        {
          "text": "Ou pral moutre p\u00E8p la ki jan l\u0027ap delivre yo, ki jan l\u0027ap padonnen peche yo."
        },
        {
          "text": "Tou sa, paske Bondye nou an gen k\u00E8 sansib, li renmen nou anpil. L\u0027ap f\u00E8 yon limy\u00E8 soti anwo vin klere nou tankou sol\u00E8y k\u0027ap leve."
        },
        {
          "text": "Li gen pou l\u0027 klere tout moun k\u0027ap viv nan f\u00E8nwa ak nan lonbraj lanm\u00F2. Li gen pou l\u0027 f\u00E8 nou mache nan chemen k\u0027ap ban nou k\u00E8 poze a."
        },
        {
          "text": "Ti pitit la menm t\u0027ap grandi, lespri l\u0027 t\u0027ap devlope. Li te rete nan dez\u00E8 a jouk jou pou l\u0027 te par\u00E8t an piblik devan p\u00E8p Izray\u00E8l la."
        }
      ]
    },
    {
      "VERS": [
        {
          "text": "L\u00E8 sa a, Seza Ogis te bay l\u00F2d pou yo te konte d\u00E8nye moun ki nan peyi l\u0027ap gouv\u00E8nen yo."
        },
        {
          "text": "Premye travay sa a te f\u00E8t nan tan Kireniyis t\u0027ap k\u00F2mande nan peyi yo rele Siri a."
        },
        {
          "text": "Tout moun te al f\u00E8 pran non yo nan lavil kote fanmi yo te soti."
        },
        {
          "text": "Joz\u00E8f te rete nan peyi Galile, nan yon bouk yo rele Nazar\u00E8t. Men, paske li te moun nan fanmi ak ras David, li moute, li ale nan Jide, nan lavil David yo rele Betley\u00E8m lan."
        },
        {
          "text": "Joz\u00E8f tapral f\u00E8 yo pran non l\u0027 ansanm ak non Mari, fiyanse li, ki te ansent."
        },
        {
          "text": "Antan yo te la, jou pou Mari te akouche a rive."
        },
        {
          "text": "Li f\u00E8 premye pitit li a, yon ti gason. Mari vlope pitit la nan kouch\u00E8t, li mete l\u0027 kouche nan yon kay kote yo bay b\u00E8t manje, paske pa t\u0027 gen plas pou yo nan lot\u00E8l la."
        },
        {
          "text": "Nan menm z\u00F2n sa a, te gen gad\u00F2 mouton ki t\u0027ap pase nwit la dey\u00F2 ap veye mouton yo."
        },
        {
          "text": "L\u00E8 sa a, yon zanj Bondye par\u00E8t devan yo, b\u00E8l limy\u00E8 Bondye a klere tout kote yo te ye a. Yo te p\u00E8 anpil."
        },
        {
          "text": "Men zanj lan di yo konsa: Pa p\u00E8. N\u0027ap anonse nou yon bon nouv\u00E8l ki pral f\u00E8 tout p\u00E8p la kontan anpil."
        },
        {
          "text": "J\u00F2di a, nan lavil David la, nou gen yon Sov\u00E8 ki fenk f\u00E8t: se Kris la, Sey\u00E8 a."
        },
        {
          "text": "Men remak ki va f\u00E8 nou rekon\u00E8t li: n\u0027a jwenn yon tibebe vlope nan kouch\u00E8t, kouche nan yon kay kote yo bay b\u00E8t manje."
        },
        {
          "text": "Menm l\u00E8 a, yon foul l\u00F2t zanj nan sy\u00E8l la vin jwenn zanj lan; yo t\u0027ap f\u00E8 lwanj Bondye, yo t\u0027ap di konsa:"
        },
        {
          "text": "Lwanj pou Bondye anwo nan sy\u00E8l la, k\u00E8 poze sou lat\u00E8 pou tout moun li renmen."
        },
        {
          "text": "Zanj yo kite gad\u00F2 mouton yo, yo tounen al nan sy\u00E8l la. L\u00E8 sa a, gad\u00F2 mouton yo yonn di l\u00F2t: Ann al jouk Betley\u00E8m, ann al w\u00E8 sa ki rive, sa Bondye f\u00E8 nou konnen an."
        },
        {
          "text": "Yo prese ale, yo jwenn Mari ak Joz\u00E8f, ansanm ak tipitit la kouche kote yo bay b\u00E8t yo manje a."
        },
        {
          "text": "L\u00E8 yo w\u00E8 l\u0027, yo tanmen rakonte sa zanj lan te di yo sou pitit la."
        },
        {
          "text": "Tout moun ki t\u0027ap koute yo te sezi tande sa yo t\u0027ap rakonte a."
        },
        {
          "text": "Mari menm te kenbe tout paw\u00F2l sa yo nan k\u00E8 l\u0027, li t\u0027ap repase yo nan t\u00E8t li."
        },
        {
          "text": "Apre sa, gad\u00F2 mouton yo al f\u00E8 wout yo; yo t\u0027ap di jan Bondye gen pouvwa, yo t\u0027ap f\u00E8 lwanj li, paske tou sa yo te tande ak tou sa yo te w\u00E8 a te dak\u00F2 ak sa zanj lan te f\u00E8 yo konnen."
        },
        {
          "text": "Wit jou apre, se te dat pou yo te sikonsi pitit la. Yo rele l\u0027 Jezi dapre non zanj lan te bay anvan menm manman l\u0027 te vin ansent li."
        },
        {
          "text": "Apre sa, jou a te rive pou Joz\u00E8f ak Mari te al f\u00E8 s\u00E8vis pou yo ka mete Mari nan kondisyon f\u00E8 s\u00E8vis Bondye dapre lalwa Moyiz. L\u00E8 sa a, yo pote tipitit la lavil Jerizal\u00E8m pou mete l\u0027 apa pou Bondye,"
        },
        {
          "text": "dapre sa ki te ekri nan lalwa Bondye a: Mete tout premye pitit gason yo apa pou M\u00E8t la."
        },
        {
          "text": "Yo te ofri tou yon p\u00E8 toutr\u00E8l osinon de jenn pijon pou yo touye pou Bondye, jan yo bay l\u00F2d f\u00E8 sa nan lalwa Bondye a."
        },
        {
          "text": "L\u00E8 sa a, te gen yon nonm nan Jerizal\u00E8m yo te rele Simeyon. Nonm sa a te mache dwat devan Bondye, li te respekte Bondye anpil, li t\u0027ap tann konsa moun Bondye t\u0027ap voye pou delivre p\u00E8p Izray\u00E8l la. Sentespri Bondye a te av\u00E8k li."
        },
        {
          "text": "Li te f\u00E8 l\u0027 konnen li pa t\u0027ap mouri san l\u0027 pa w\u00E8 Kris la, moun Bondye te chwazi pou l\u0027 voye a."
        },
        {
          "text": "Lespri Bondye a pouse Simeyon ale nan tanp lan. L\u00E8 Joz\u00E8f ak Mari pote tipitit la pou yo f\u00E8 sa lalwa mande pou li a,"
        },
        {
          "text": "Simeyon pran tipitit la nan bra l\u0027, li di Bondye m\u00E8si. Li di:"
        },
        {
          "text": "Koulye a, M\u00E8t, ou kenbe paw\u00F2l ou; ou m\u00E8t kite s\u00E8vit\u00E8 ou la mouri ak k\u00E8 poze."
        },
        {
          "text": "Paske mwen w\u00E8 ak je mwen moun ou voye pou delivre nou an."
        },
        {
          "text": "Ou pare l\u0027 mete devan tout p\u00E8p yo."
        },
        {
          "text": "Se yon limy\u00E8 ki pou f\u00E8 tout p\u00E8p yo konnen ou; se va yon lwanj pou Izray\u00E8l p\u00E8p ou a."
        },
        {
          "text": "Papa ak manman Jezi te sezi tande sa Simeyon t\u0027ap di sou pitit yo a konsa."
        },
        {
          "text": "Simeyon rele benediksyon Bondye sou yo, li di Mari, manman Jezi: Bondye chwazi pitit sa a; l\u0027ap lak\u00F2z anpil moun nan p\u00E8p Izray\u00E8l la tonbe. Men, l\u0027ap f\u00E8 anpil moun nan p\u00E8p la jwenn delivrans tou. Li pral yon siy pou Bondye, men moun p\u0027ap vle w\u00E8 li."
        },
        {
          "text": "Se konsa l\u0027ap devwale tout lide k\u0027ap travay nan fon k\u00E8 anpil moun. Kanta pou ou menm, Mari, doul\u00E8 gen pou fann k\u00E8 ou tankou yon nepe."
        },
        {
          "text": "Te gen yon fanm ki te pwof\u00E8t la a tou. Li te rele An, pitit fi Fanw\u00E8l, nan branch fanmi As\u00E8. Li te fin vye granmoun. Li te viv s\u00E8tan av\u00E8k nonm li te marye depi l\u0027 te jennfi a."
        },
        {
          "text": "Apre sa, li te rete v\u00E8v. L\u00E8 sa a, li te gen katrevenkatran, li pa t\u0027 janm kite tanp lan; li t\u0027ap s\u00E8vi Bondye lajounen kou lannwit: tout tan li t\u0027ap f\u00E8 j\u00E8n, li t\u0027ap lapriy\u00E8."
        },
        {
          "text": "Menm l\u00E8 sa a tou, li vin rive, li t\u0027ap di Bondye m\u00E8si. Li t\u0027ap pale sou Jezi bay tout moun ki t\u0027ap tann Bondye vin delivre lavil Jerizal\u00E8m."
        },
        {
          "text": "L\u00E8 yo fin f\u00E8 tou sa lalwa Bondye te mande yo f\u00E8 a, Joz\u00E8f ak Mari tounen ansanm av\u00E8k tipitit la nan peyi yo, lavil Nazar\u00E8t nan Galile."
        },
        {
          "text": "Pitit la menm t\u0027ap grandi, li t\u0027ap devlope. Li te gen kont lespri l\u0027, epi fav\u00E8 Bondye te av\u00E8k li."
        },
        {
          "text": "Chak lanne pou f\u00E8t Delivrans lan, manman ak papa Jezi te konn ale lavil Jerizal\u00E8m."
        },
        {
          "text": "L\u00E8 Jezi vin gen douzan, yo moute Jerizal\u00E8m al nan f\u00E8t la jan yo te toujou f\u00E8."
        },
        {
          "text": "L\u00E8 jou f\u00E8t yo fin pase, moun yo t\u0027ap tounen lakay yo. Ti Jezi menm rete lavil Jerizal\u00E8m. Men, papa l\u0027 ak manman l\u0027 pa t\u0027 w\u00E8 sa."
        },
        {
          "text": "Yo te kw\u00E8 li te av\u00E8k l\u00F2t moun ki t\u0027ap vwayaje ansanm ak yo. Yo mache tout yon jounen. Se l\u00E8 sa a yo pran chache l\u0027 pami fanmi yo ak zanmi yo."
        },
        {
          "text": "Men yo pa jwenn li. Yo tounen Jerizal\u00E8m al chache li."
        },
        {
          "text": "Apre twa jou, yo jwenn li nan tanp lan, chita nan mitan dir\u00E8kt\u00E8 yo. Li t\u0027ap koute yo, li t\u0027ap poze yo keksyon tou."
        },
        {
          "text": "Tout moun ki t\u0027ap tande l\u0027 te sezi pou jan l\u0027 te gen lespri, ak jan l\u0027 t\u0027ap reponn yo."
        },
        {
          "text": "L\u00E8 papa l\u0027 ak manman l\u0027 w\u00E8 l\u0027, yo pa t\u0027 manke sezi. Manman li di l\u0027 konsa: Pitit mwen, poukisa ou f\u00E8 nou sa? Se pa ti chache papa ou av\u00E8 m\u0027 nou pa chache ou. Ou f\u00E8 k\u00E8 n\u0027 kase."
        },
        {
          "text": "Jezi di yo: Poukisa pou n\u0027ap chache m\u0027 konsa? Nou pa t\u0027 konnen f\u00F2k mwen okipe zaf\u00E8 papa mwen?"
        },
        {
          "text": "Men yo pa t\u0027 konprann sa l\u0027 t\u0027ap di yo."
        },
        {
          "text": "Apre sa, li desann ak yo, li tounen Nazar\u00E8t. Li te soum\u00E8t devan yo. Manman l\u0027 menm te kenbe tout bagay sa yo nan k\u00E8 li."
        },
        {
          "text": "Jezi t\u0027ap devlope, li te vin gen plis lespri toujou, li t\u0027ap aji yon jan ki te f\u00E8 ni Bondye ni l\u00E8z\u00F2m plezi."
        }
      ]
    },
    {
      "VERS": [
        {
          "text": "Nan tan sa a, Seza Tib\u00E8 te gen kenzan depi li te wa; Pons Pilat t\u0027ap k\u00F2mande nan peyi Jide; Ew\u00F2d menm te ch\u00E8f nan peyi Galile; Filip, fr\u00E8 Ew\u00F2d la, te ch\u00E8f nan peyi Litoure ak nan rejyon Trakonit; Lizanyas te ch\u00E8f nan Labil\u00E8n."
        },
        {
          "text": "L\u00E8 sa a, se An ak Kayif ki t\u0027ap s\u00E8vi tankou granpr\u00E8t. Nan menm ep\u00F2k sa a, Bondye pale ak Jan, pitit Zakari a, ki te nan dez\u00E8 a."
        },
        {
          "text": "Jan mache nan tout peyi b\u00F2 larivy\u00E8 Jouden an; li t\u0027ap bay mesaj sa a: Tounen vin jwenn Bondye. vin resevwa bat\u00E8m: Bondye va padonnen peche nou yo."
        },
        {
          "text": "Se konsa, sa ki te ekri nan Liv ki gen paw\u00F2l pwof\u00E8t Ezayi a vin rive vre: Se vwa yon nonm k\u0027ap rele nan dez\u00E8 a: Pare gran wout Sey\u00E8 nou an. Plani chemen an byen plani pou li."
        },
        {
          "text": "Tout fon gen pou konble. Tout gwo m\u00F2n, tout ti m\u00F2n gen pou vin plat. Kote ki gen detou gen pou vin dwat. Chemen ki an mov\u00E8z eta gen pou vin b\u00E8l."
        },
        {
          "text": "Tout moun va w\u00E8 jan Bondye ap delivre nou an."
        },
        {
          "text": "Moun t\u0027ap vin an foul b\u00F2 kote Jan pou l\u0027 te batize yo. L\u00E8 konsa li di yo: Bann v\u00E8men! Ki moun ki f\u00E8 nou konnen nou kapab chape anba k\u00F2l\u00E8 Bondye k\u0027ap vini an?"
        },
        {
          "text": "F\u00E8 bagay ki pou f\u00E8 w\u00E8 nou chanje lavi nou tout bon. Sispann di nan k\u00E8 nou: Se pitit pitit Abraram nou ye! Paske, mwen pa kache di nou sa: Bondye kapab pran w\u00F2ch sa yo, li f\u00E8 yo tounen pitit pou Abraram."
        },
        {
          "text": "Epitou, rach la tou pare pou koupe rasin pyebwa yo. Nenp\u00F2t pyebwa ki pa bay bon donn, yo pral koupe sa, jete nan dife."
        },
        {
          "text": "Foul moun yo mande l\u0027 konsa: Kisa pou nou f\u00E8 menm?"
        },
        {
          "text": "Li reponn yo: Sa ki gen de rad, se pou yo bay sak pa genyen an yonn. Sa ki gen manje pou manje, se pou l\u0027 separe l\u0027 bay yon l\u00F2t."
        },
        {
          "text": "K\u00E8k p\u00E8sept\u00E8 kontribisyon te vini tou pou l\u0027 te batize yo. Yo mande Jan: M\u00E8t, kisa pou nou f\u00E8?"
        },
        {
          "text": "Li reponn yo: Pa f\u00E8 moun peye plis pase sa lalwa mande a."
        },
        {
          "text": "K\u00E8k s\u00F2lda tou mande li: E nou menm, kisa pou nou f\u00E8? Li reponn yo: Pa f\u00E8 brital ak pesonn. Pa f\u00E8 manti sou pesonn pou pran lajan nan men yo. F\u00E8 k\u00E8 nou kontan ak sa yo peye nou an."
        },
        {
          "text": "P\u00E8p la t\u0027ap tann konsa: yo t\u0027ap mande nan k\u00E8 yo si se pa Jan ki Kris la."
        },
        {
          "text": "L\u00E8 sa a, Jan di yo tout: Mwen batize nou nan dlo. Men, gen yon moun ki gen pou vini ki gen plis pouvwa anpil pase mwen. Mwen menm, mwen pa bon ase pou m\u0027 ta demare k\u00F2d sapat ki nan pye li. Se li menm ki va batize nou nan Sentespri ak nan dife."
        },
        {
          "text": "Laye l\u0027 nan men li, l\u0027ap vannen tout grenn ki sou glasi a. La ranmase grenn ki bon yo, la mete yo nan galata li. Men, l\u0027ap boule pay la nan yon dife ki p\u0027ap janm mouri."
        },
        {
          "text": "Se av\u00E8k anpil l\u00F2t paw\u00F2l konsa Jan t\u0027ap ba yo kons\u00E8y, li t\u0027ap anonse bon nouv\u00E8l la bay p\u00E8p la."
        },
        {
          "text": "Men, Jan te f\u00E8 ch\u00E8f Ew\u00F2d repw\u00F2ch pout\u00E8t Ewodyad, madanm fr\u00E8 li a, li te pran pou madanm li, ak pou anpil l\u00F2t move zak li te f\u00E8."
        },
        {
          "text": "Le sa a, Ew\u00F2d mete ank\u00F2 sou sa l\u0027 te f\u00E8 deja: li f\u00E8 f\u00E8men Jan nan prizon."
        },
        {
          "text": "L\u00E8 Jan te fin batize tout moun, li batize Jezi tou. Antan Jezi t\u0027ap lapriy\u00E8, sy\u00E8l la louvri."
        },
        {
          "text": "Sentespri a desann sou li an f\u00F2m yon ti pijon. Yon vwa soti nan sy\u00E8l la, li di: Ou se Pitit mwen renmen anpil la, ou f\u00E8 k\u00E8 m\u0027 kontan anpil."
        },
        {
          "text": "Jezi te gen trantan konsa l\u00E8 l\u0027 k\u00F2manse travay li. Dapre sa yo te kw\u00E8, li te pitit Joz\u00E8f, Joz\u00E8f sa a te pitit Eli."
        },
        {
          "text": "Eli te pitit Matat, Matat te pitit Levi, Levi te pitit M\u00E8lki, M\u00E8lki te pitit Janayi, Janayi te pitit Joz\u00E8f."
        },
        {
          "text": "Joz\u00E8f te pitit Matatyas, Matatyas te pitit Am\u00F2s, Am\u00F2s te pitit Nawoum, Nawoum te pitit Esli, Esli te pitit Nagayi."
        },
        {
          "text": "Nagayi te pitit Maat, Maat te pitit Matatyas, Matatyas te pitit Semeyin, Semeyin te pitit Joz\u00E8k, Joz\u00E8k te pitit Joda."
        },
        {
          "text": "Joda te pitit Joanan, Joanan te pitit Reza, Reza te pitit Zowobab\u00E8l, Zowobab\u00E8l te pitit Salasy\u00E8l, Salasy\u00E8l te pitit Neri."
        },
        {
          "text": "Neri te pitit M\u00E8lki, M\u00E8lki te pitit Adi, Adi te pitit Kozam, Kozam te pitit Elmadam, Elmadam te pitit Er."
        },
        {
          "text": "Er te pitit Jezi, Jezi te pitit Elyez\u00E8, Elyez\u00E8 te pitit Jorim, Jorim te pitit Matat, Matat te pitit Levi."
        },
        {
          "text": "Levi te pitit Simeyon, Simeyon te pitit Jida, Jida te pitit Joz\u00E8f, Joz\u00E8f te pitit Jonam, Jonam te pitit Elyakim."
        },
        {
          "text": "Elyakim te pitit Melea, Melea te pitit Mena, Mena te pitit Matata, Matata te pitit Natan, Natan te pitit David."
        },
        {
          "text": "David te pitit Izayi, Izayi te pitit Job\u00E8d, Job\u00E8d te pitit Booz, Booz te pitit Sala, Sala te pitit Naason."
        },
        {
          "text": "Naason te pitit Aminadab, Aminadab te pitit Admen, Admen te pitit Ani, Ani te pitit Esw\u00F2m, Esw\u00F2m te pitit Per\u00E8z, Per\u00E8z te pitit Jida."
        },
        {
          "text": "Jida te pitit Jak\u00F2b, Jak\u00F2b te pitit Izarak, Izarak te pitit Abraram, Abraram te pitit Tara, Tara te pitit Nak\u00F2."
        },
        {
          "text": "Nak\u00F2 te pitit Sewouk, Sewouk te pitit Rago, Rago te pitit Fal\u00E8k, Fal\u00E8k te pitit Eb\u00E8, Eb\u00E8 te pitit Sala."
        },
        {
          "text": "Sala te pitit Kayinam, Kayinam te pitit Afaksad, Afaksad te pitit S\u00E8m, S\u00E8m te pitit Noe, Noe te pitit Lam\u00E8k."
        },
        {
          "text": "Lam\u00E8k te pitit Matizala, Matizala te pitit En\u00F2k, En\u00F2k te pitit Jar\u00E8d, Jar\u00E8d te pitit Maleley\u00E8l, Maleley\u00E8l te pitit Kaynan."
        },
        {
          "text": "Kaynan te pitit En\u00F2s, En\u00F2s te pitit S\u00E8t, S\u00E8t te pitit Adan, epi Adan te pitit Bondye."
        }
      ]
    },
    {
      "VERS": [
        {
          "text": "Jezi tounen soti b\u00F2 larivy\u00E8 Jouden an; li te anba pouvwa Sentespri. Se konsa Lespri Bondye a mennen l\u0027 nan dez\u00E8 a."
        },
        {
          "text": "Se la Satan vin tante l\u0027 pandan karant jou. Tout jou sa yo li pa t\u0027 manje anyen menm. Apre jou sa yo fin pase, li te grangou."
        },
        {
          "text": "Satan di l\u0027 konsa: Si ou se Pitit Bondye, bay w\u00F2ch sa a l\u00F2d pou l\u0027 tounen pen."
        },
        {
          "text": "Jezi reponn li: Men sa ki ekri: Moun pa ka viv ak pen s\u00E8lman."
        },
        {
          "text": "Satan mennen l\u0027 yon kote ki wo. Yon s\u00E8l kou, li moutre l\u0027 tout peyi ki sou lat\u00E8."
        },
        {
          "text": "Li di Jezi konsa: M\u0027ap ba ou tout pouvwa ak tout rich\u00E8s peyi sa yo. Yo renm\u00E8t tout bagay sa yo nan men mwen, mwen ka bay moun mwen vle yo."
        },
        {
          "text": "Si ou mete ajenou devan m\u0027, tout bagay sa yo pou ou."
        },
        {
          "text": "Jezi reponn li: Men sa ki ekri: Se M\u00E8t la, Bondye ou, pou ou adore. Se li menm ase pou ou s\u00E8vi."
        },
        {
          "text": "Apre sa, Satan mennen l\u0027 lavil Jerizal\u00E8m, li mete l\u0027 kanpe sou pwent fetay tanp lan; li di Jezi konsa: Si ou se Pitit Bondye, rete isit la lage k\u00F2 ou anba."
        },
        {
          "text": "Paske, men sa ki ekri: Bondye va bay zanj li yo l\u00F2d pou yo veye sou ou."
        },
        {
          "text": "Y\u0027a pote ou nan men yo pou ou pa kase pye ou sou ankenn w\u00F2ch."
        },
        {
          "text": "Jezi reponn li: Men sa ki ekri tou: Ou pa dwe seye sonde M\u00E8t la, Bondye ou."
        },
        {
          "text": "Apre Satan fin sonde Jezi tout jan sa yo, li kite l\u0027 jouk la jwenn yon l\u00F2t okasyon."
        },
        {
          "text": "Jezi te anba pouvwa Sentespri Bondye a; li tounen, li ale nan peyi Galile. Nan tout peyi a se tout moun ki t\u0027ap nonmen non li."
        },
        {
          "text": "Li t\u0027ap moutre moun yo anpil bagay nan sinag\u00F2g yo. Tout moun t\u0027ap f\u00E8 lwanj li."
        },
        {
          "text": "Jezi ale lavil Nazar\u00E8t kote l\u0027 te grandi a. Jou repo a, li antre nan sinag\u00F2g la tankou l\u0027 te toujou konn f\u00E8. Li leve kanpe pou l\u0027 li pou yo."
        },
        {
          "text": "Yo renm\u00E8t li liv pwof\u00E8t Ezayi a. L\u00E8 li louvri l\u0027, li jwenn kote ki te ekri:"
        },
        {
          "text": "Lespri Bondye a sou mwen. Li chwazi m\u0027 pou m\u0027 anonse bon nouv\u00E8l la bay p\u00F2v yo. Li voye m\u0027 pou m\u0027 f\u00E8 tout prizonye yo konnen yo lage, pou m\u0027 f\u00E8 tout av\u00E8g yo konnen yo kapab w\u00E8 ank\u00F2, pou m\u0027 delivre moun y\u0027ap maltrete yo,"
        },
        {
          "text": "pou m\u0027 f\u00E8 yo konenn l\u00E8 a rive pou Bondye vin delivre p\u00E8p li a."
        },
        {
          "text": "Apre sa, Jezi f\u00E8men Liv la, li renm\u00E8t li bay moun ki t\u0027ap ede nan s\u00E8vis la. li al chita. Tout moun ki te nan sinag\u00F2g la te gen je yo fikse sou li."
        },
        {
          "text": "L\u00E8 sa a li k\u00F2manse di yo: J\u00F2di a, pandan n\u0027ap tande paw\u00F2l ki ekri la a, li rive vre."
        },
        {
          "text": "Tout moun t\u0027ap pale byen pou li. Yo te sezi tande b\u00E8l paw\u00F2l ki t\u0027ap soti nan bouch li. Yo t\u0027ap di konsa: Se pa pitit Joz\u00E8f la sa?"
        },
        {
          "text": "Jezi di yo: Koulye a, nou pral di pwov\u00E8b sa a sou mwen: D\u00F2kt\u00E8, geri t\u00E8t ou. N\u0027a di m\u0027 tou: Nou tande tou sa ou te f\u00E8 lavil Kap\u00E8naw\u00F2m; f\u00E8 yo isit la tou, nan peyi pa ou la."
        },
        {
          "text": "Epi li di yo ank\u00F2: Men, sa m\u0027ap di nou la a, se vre wi: Yo pa janm resevwa yon pwof\u00E8t byen nan pw\u00F2p peyi li."
        },
        {
          "text": "Se vre wi: Sou tan Eli, yon l\u00E8 lapli pa t\u0027 tonbe pandan twazan sis mwa, tout peyi a te nan grangou. L\u00E8 sa a, te gen anpil v\u00E8v nan peyi Izray\u00E8l la."
        },
        {
          "text": "Men, Bondye pa t\u0027 voye Eli lakay yo yonn menm; se lakay yon v\u00E8v ki te rete lavil Sarepta nan peyi Sidon li te voye li."
        },
        {
          "text": "Konsa tou, sou tan pwof\u00E8t Elize, te gen anpil moun ki te malad ak lal\u00E8p nan p\u00E8p Izray\u00E8l la. Men, yo yonn pa t\u0027 jwenn gerizon. Se Naaman s\u00E8lman, nonm peyi Siri a, ki te geri."
        },
        {
          "text": "Tout moun nan sinag\u00F2g la te byen ank\u00F2l\u00E8 l\u00E8 yo tande paw\u00F2l sa yo."
        },
        {
          "text": "Yo leve, yo trennen l\u0027 andey\u00F2 lavil la; yo mennen l\u0027 sou t\u00E8t ti m\u00F2n kote lavil la te bati a, yo t\u0027ap pare pou yo te jete l\u0027 anba nan fal\u00E8z la."
        },
        {
          "text": "Men, Jezi pase nan mitan yo, li chape k\u00F2 li."
        },
        {
          "text": "Apre sa, Jezi desann Kap\u00E8naw\u00F2m, yon vil nan peyi Galile. Jou repo a, li t\u0027ap moutre moun yo anpil bagay."
        },
        {
          "text": "Yo te sezi tande sa l\u0027 t\u0027ap moutre yo, paske li t\u0027ap pale tankou moun ki gen dwa di sa l\u0027ap di a."
        },
        {
          "text": "Te gen yon nonm nan sinag\u00F2g la ki te gen yon move lespri sou li. Li pran rele byen f\u00F2:"
        },
        {
          "text": "Ey, kisa nou gen av\u00E8 ou, Jezi, nonm Nazar\u00E8t? Ou vin isit la pou detwi nou? Mwen konnen byen ki moun ou ye; ou se moun Bondye chwazi a."
        },
        {
          "text": "Jezi pale byen f\u00F2 ak move lespri a, li di li: Pe la! Soti sou nonm lan. Move lespri a jete nonm lan at\u00E8 nan mitan tout moun yo epi li soti, li ale san l\u0027 pa f\u00E8 l\u0027 ankenn mal."
        },
        {
          "text": "Tout moun te sezi, yonn t\u0027ap di l\u00F2t: Ki paw\u00F2l sa a ye menm? Av\u00E8k otorite ak pouvwa li pase move lespri yo l\u00F2d sev\u00E8 epi yo soti, y\u0027 ale."
        },
        {
          "text": "Se tout moun ki t\u0027ap nonmen non l\u0027 nan tout peyi a."
        },
        {
          "text": "Jezi soti, li kite sinag\u00F2g la, li ale lakay Simon. B\u00E8lm\u00E8 Simon an te gen yon gwo lafy\u00E8b cho sou li. Yo mande Jezi pou l\u0027 f\u00E8 kich\u00F2y pou li."
        },
        {
          "text": "Li panche sou malad la, li pase lafy\u00E8b la yon l\u00F2d. Lamenm, lafy\u00E8b la kite li. Menm l\u00E8 a, madanm lan leve, li resevwa yo."
        },
        {
          "text": "Apre sol\u00E8y te fin kouche, yo mennen tout moun malad ak tout moun ki t\u0027ap soufri div\u00E8s maladi bay Jezi. Li mete men l\u0027 sou t\u00E8t yo tout, li geri yo."
        },
        {
          "text": "Anpil move lespri tou te soti sou plizy\u00E8 moun malad. Yo t\u0027ap plede rele: Ou se pitit Bondye a. Men, Jezi te pale sev\u00E8 ak yo, li pa t\u0027 kite yo pale paske yo te konnen se Kris la li ye."
        },
        {
          "text": "Kou l\u0027 f\u00E8 jou, Jezi soti, li ale yon kote ki pa gen moun. Yon foul moun t\u0027ap chache li. Konsa, yo rive jouk kote li te ye a. Yo te vle kenbe l\u0027 pou l\u0027 pa t\u0027 kite yo."
        },
        {
          "text": "Men li di yo: F\u00F2k m\u0027 anonse bon nouv\u00E8l gouv\u00E8nman Bondye ki Wa a bay moun l\u00F2t lavil yo tou, paske se pou sa Bondye voye mwen."
        },
        {
          "text": "Se konsa, li t\u0027ap mache bay mesaj la nan sinag\u00F2g Jide yo."
        }
      ]
    },
    {
      "VERS": [
        {
          "text": "Yon jou, Jezi te b\u00F2 kote letan Jenezar\u00E8t la; yon foul moun t\u0027ap kwense l\u0027 toupatou pou tande paw\u00F2l Bondye a."
        },
        {
          "text": "Li w\u00E8 de kann\u00F2t b\u00F2 rivaj la; pech\u00E8 yo te desann at\u00E8, yo t\u0027ap lave senn yo."
        },
        {
          "text": "Jezi moute nan yonn nan kann\u00F2t yo ki te pou Simon. Li mande l\u0027 pou l\u0027 vanse yon ti kras nan fon. Antan Jezi chita nan kann\u00F2t la, li t\u0027ap moutre moun yo anpil bagay."
        },
        {
          "text": "L\u00E8 li fin pale, li di Simon konsa: Vanse kann\u00F2t la plis nan fon; jete senn ou pou peche."
        },
        {
          "text": "Simon reponn li: M\u00E8t, nou pase tout nwit lan ap travay san nou pa pran anyen. Men, paske se ou ki di nou f\u00E8 sa, nou pral lage senn lan."
        },
        {
          "text": "Yo lage senn lan; yo pran yon kantite pwason. T\u00E8lman pwason yo te anpil, senn lan t\u0027ap chire."
        },
        {
          "text": "Yo f\u00E8 asosye yo ki te nan l\u00F2t kann\u00F2t la siy vin ede yo. Yo vini; de kann\u00F2t yo te sit\u00E8lman plen pwason, yo te pr\u00E8t pou koule."
        },
        {
          "text": "L\u00E8 Simon Py\u00E8 w\u00E8 sa, li lage k\u00F2 l\u0027 nan pye Jezi, li di l\u0027 konsa: M\u00E8t, pa rete kote mwen, paske mwen pa bon."
        },
        {
          "text": "Yon s\u00E8l sezisman te pran Simon ak tout mesye ki te av\u00E8k li yo l\u00E8 yo w\u00E8 kantite pwason yo te pran."
        },
        {
          "text": "Se te menm bagay la tou pou Jak ak Jan, de pitit Zebede yo, ki te asosye Simon. L\u00E8 sa a Jezi di Simon: Pa p\u00E8. Depi koulye a se moun ou pral peche."
        },
        {
          "text": "Yo mennen kann\u00F2t yo at\u00E8, yo kite tout bagay, y\u0027 ale av\u00E8k Jezi."
        },
        {
          "text": "Pandan Jezi te nan yon lavil, yon nonm ki te kouvri ak lal\u00E8p vin rive. L\u00E8 l\u0027 w\u00E8 Jezi, li lage k\u00F2 l\u0027 fas at\u00E8, li di l\u0027 konsa: M\u00E8t, si ou vle, ou ka geri mwen."
        },
        {
          "text": "Jezi lonje men l\u0027, li manyen nonm lan, li di l\u0027: Wi, mwen vle ou geri. Menm l\u00E8 a, lal\u00E8p la kite li."
        },
        {
          "text": "Jezi pase l\u0027 l\u00F2d sev\u00E8 sa a: Pa di pesonn sa. Men, ale f\u00E8 pr\u00E8t la w\u00E8 ki jan ou ye. Apre sa, wa ofri sa Moyiz te bay l\u00F2d ofri a. Konsa wa bay tout moun pr\u00E8v ou geri."
        },
        {
          "text": "Malgre sa, nouv\u00E8l la gaye pi plis; moun t\u0027ap vin an foul pou tande li, pou chache gerizon nan men li."
        },
        {
          "text": "Men, Jezi wete k\u00F2 l\u0027, li al yon kote ki pa gen moun menm, li t\u0027ap lapriy\u00E8."
        },
        {
          "text": "Yon jou, Jezi t\u0027ap moutre moun yo anpil bagay. K\u00E8k farizyen ak k\u00E8k dir\u00E8kt\u00E8 lalwa te chita la; yo te soti nan tout bouk Galile yo, nan bouk Jide yo ak nan lavil Jerizal\u00E8m. Pouvwa Bondye te av\u00E8k Jezi, li t\u0027ap geri malad yo."
        },
        {
          "text": "Se konsa, k\u00E8k moun vin ap pote yon nonm paralize kouche sou yon kabann. Yo t\u0027ap chache f\u00E8 l\u0027 antre nan kay la pou mete l\u0027 devan Jezi."
        },
        {
          "text": "Men, ak\u00F2z foul moun yo, yo pa t\u0027 jwenn plas pou f\u00E8 l\u0027 antre. L\u00E8 yo w\u00E8 sa, yo moute sou do kay la, yo f\u00E8 yon twou nan kouv\u00E8ti kay la ki te f\u00E8t an brik, yo file malad la desann ak tout kabann li, nan mitan moun yo, dwat devan Jezi."
        },
        {
          "text": "Jezi w\u00E8 jan yo te kw\u00E8 nan li, li di nonm malad la: Monch\u00E8, tout peche ou yo padonnen."
        },
        {
          "text": "Dir\u00E8kt\u00E8 lalwa ak farizyen yo t\u0027ap di nan k\u00E8 yo: Kil\u00E8s nonm sa a k\u0027ap pale mal sou Bondye konsa? Pa gen moun sou lat\u00E8 ki ka padonnen peche: sa se travay Bondye s\u00E8lman."
        },
        {
          "text": "Jezi menm te konnen sak t\u0027ap pase nan t\u00E8t yo, li di yo konsa: Poukisa n\u0027ap f\u00E8 lide konsa nan t\u00E8t nou?"
        },
        {
          "text": "Ki sak pi fasil pou m\u0027 di: Peche ou yo padonnen osinon: Leve kanpe, mache."
        },
        {
          "text": "Enben, m\u0027ap f\u00E8 nou konnen mwen menm, Moun Bondye voye nan lach\u00E8 a, mwen gen pouvwa sou lat\u00E8 pou m\u0027 padonnen peche tande. Apre sa, Jezi di nonm paralize a: Se mwen menm k\u0027ap pale av\u00E8 ou: Leve kanpe, pran kabann ou, ale lakay ou."
        },
        {
          "text": "Menm l\u00E8 a, nonm lan kanpe devan yo tout, li pran kabann li te kouche sou li a, li al lakay li, li t\u0027ap f\u00E8 lwanj Bondye."
        },
        {
          "text": "Tout moun te sezi. Yo t\u0027ap f\u00E8 lwanj Bondye. Yo te p\u00E8 anpil tou, yo t\u0027ap di: Ala b\u00E8l m\u00E8v\u00E8y nou w\u00E8 j\u00F2di a!"
        },
        {
          "text": "Apre sa, Jezi soti, li w\u00E8 yon p\u00E8sept\u00E8 kontribisyon yo te rele Levi. Li te chita devan biwo travay li."
        },
        {
          "text": "Jezi di l\u0027 konsa: Swiv mwen. Levi annik leve, li kite tout bagay, li swiv Jezi."
        },
        {
          "text": "Apre sa, Levi f\u00E8 yon gwo resepsyon lakay li pou Jezi. Te gen anpil p\u00E8sept\u00E8 kontribisyon ansanm ak l\u00F2t moun ank\u00F2 ki te chita b\u00F2 tab la av\u00E8k yo."
        },
        {
          "text": "Farizyen yo ak dir\u00E8kt\u00E8 lalwa ki te f\u00E8 gwoup ak yo t\u0027ap babye, yo di disip Jezi yo: Poukisa n\u0027ap plede manje, n\u0027ap plede bw\u00E8 konsa ak p\u00E8sept\u00E8 kontribisyon ansanm ak l\u00F2t moun k\u0027ap f\u00E8 sa ki mal?"
        },
        {
          "text": "Jezi reponn yo: L\u00E8 yon moun ansante, li pa bezwen d\u00F2kt\u00E8. Se moun malad ki bezwen d\u00F2kt\u00E8."
        },
        {
          "text": "Enben, mwen pa vin rele moun k\u0027ap mache dwat devan Bondye, men moun k\u0027ap f\u00E8 sa ki mal pou yo kapab tounen vin jwenn Bondye."
        },
        {
          "text": "Gen k\u00E8k moun ki di Jezi konsa: Patizan Jan Batis yo ak patizan farizyen yo f\u00E8 j\u00E8n souvan, se tout tan y\u0027ap lapriy\u00E8. Men disip pa ou yo, tout tan se manje, se bw\u00E8."
        },
        {
          "text": "Jezi reponn yo: Eske nou ka f\u00F2se zanmi yon nonm k\u0027ap marye pou yo rete san manje tout tan li la av\u00E8k yo?"
        },
        {
          "text": "Non. Men, l\u00E8 l\u00E8 a rive pou nonm k\u0027ap marye a pa av\u00E8k yo ank\u00F2, se l\u00E8 sa a y\u0027a f\u00E8 j\u00E8n."
        },
        {
          "text": "Epi li di yo parab\u00F2l sa a: Pesonn p\u0027ap chire yon moso nan yon rad n\u00E8f pou pyese yon vye rad. Si ou f\u00E8 sa, ou chire rad n\u00E8f la, l\u00E8fini moso twal n\u00E8f la pa ale ak vye rad la non plis."
        },
        {
          "text": "Konsa tou, pesonn pa mete diven ki fenk f\u00E8t nan vye veso f\u00E8t an po. Si ou f\u00E8 sa, diven ki fenk f\u00E8t la va pete veso an po yo. L\u00E8 sa a, diven an koule at\u00E8, veso an po yo p\u00E8di tou."
        },
        {
          "text": "Men, diven ki fenk f\u00E8t, sa dwe ale nan veso an po ki fenk f\u00E8t tou."
        },
        {
          "text": "Yon moun ki fin bw\u00E8 diven ki la lontan p\u0027ap vle bw\u00E8 diven ki fenk f\u00E8t. Se sa paw\u00F2l la di: Pi vye pi bon."
        }
      ]
    },
    {
      "VERS": [
        {
          "text": "Yon jou repo, Jezi t\u0027ap pase nan yon jaden ble. Disip li yo keyi k\u00E8k grap ble, yo fwote yo nan men yo, epi yo t\u0027ap manje grenn yo."
        },
        {
          "text": "Te gen k\u00E8k farizyen la ki di yo konsa: Poukisa n\u0027ap f\u00E8 bagay lalwa nou pa p\u00E8m\u00E8t moun f\u00E8 gwo jou repo a?"
        },
        {
          "text": "Jezi pran lapaw\u00F2l, li di farizyen yo konsa: Eske nou pa li sa David te f\u00E8 li menm ak moun pa l\u0027 yo, yon jou yo te grangou?"
        },
        {
          "text": "Li antre nan kay Bondye a, li pran pen yo te ofri bay Bondye a, li manje, li bay moun pa l\u0027 yo manje tou. Men dapre lalwa nou an, se pr\u00E8t yo s\u00E8lman ki gen dwa manje pen sa yo."
        },
        {
          "text": "Apre sa li di yo: Mwen menm, Moun Bondye voye nan lach\u00E8 a, mwen se m\u00E8t repo a."
        },
        {
          "text": "Yon l\u00F2t jou repo, Jezi antre nan sinag\u00F2g la, li t\u0027ap moutre moun yo anpil bagay. Te gen yon nonm nan lasanble a ki te gen men dwat li p\u00F2k."
        },
        {
          "text": "Dir\u00E8kt\u00E8 lalwa yo ak farizyen yo t\u0027ap veye Jezi konsa pou w\u00E8 si l\u0027 t\u0027ap geri moun jou repo a, paske yo te vle jwenn yon k\u00F2z pou akize li."
        },
        {
          "text": "Men, Jezi te konnen sak te d\u00E8y\u00E8 t\u00E8t yo. L\u00E8 sa a, li di nonm ki te gen menm p\u00F2k la: Leve, vin kanpe la a nan mitan nou. Nonm lan leve kanpe."
        },
        {
          "text": "Apre sa, Jezi di moun yo: M\u0027ap mande nou kich\u00F2y: Kisa lalwa a p\u00E8m\u00E8t moun f\u00E8 jou repo a? Byen oswa mal? Sove lavi yon moun osinon kite l\u0027 mouri?"
        },
        {
          "text": "Apre sa, li pwonmennen je l\u0027 sou yo tout, li di nonm lan: Lonje men ou. Nonm lan lonje men li. Latou, men an geri."
        },
        {
          "text": "Men, l\u00F2t moun yo pa t\u0027 manke ank\u00F2l\u00E8; yo t\u0027ap diskite yonn ak l\u00F2t sou sa yo ta kapab f\u00E8 Jezi."
        },
        {
          "text": "L\u00E8 sa a, Jezi moute sou yon ti m\u00F2n pou l\u0027 lapriy\u00E8. Li pase tout nwit lan ap lapriy\u00E8."
        },
        {
          "text": "L\u00E8 l\u0027 f\u00E8 jou, li rele disip li yo, li chwazi douz nan yo, li rele yo ap\u00F2t."
        },
        {
          "text": "Se te Simon (Jezi te ba l\u0027 yon ti non Py\u00E8), ak Andre, fr\u00E8 l\u0027, Jak ak Jan, Filip ak Bat\u00E8lmi,"
        },
        {
          "text": "Matye ak Toma, Jak, pitit Alf\u00E8 a, ak Simon (patriy\u00F2t la),"
        },
        {
          "text": "Jid, pitit Jak la, av\u00E8k Jida Iskari\u00F2t, nonm ki te trayi Jezi a."
        },
        {
          "text": "Li desann ti m\u00F2n lan ak yo, li rete sou yon ti platon. Te gen anpil nan disip li yo ki te sanble la ak yon gwo mas p\u00E8p. Moun yo te soti toupatou; te gen moun Jide, moun lavil Jerizal\u00E8m, ak moun nan lavil Tir ak lavil Sidon ki b\u00F2 lanm\u00E8 a. Yo te vin tande l\u0027, yo t\u0027ap mande l\u0027 geri malad yo tou."
        },
        {
          "text": "Moun ki te gen move lespri ap toumante yo te geri tou."
        },
        {
          "text": "Tout moun t\u0027ap chache manyen l\u0027, paske te gen yon f\u00F2s ki t\u0027ap soti nan Jezi ki t\u0027ap geri yo tout."
        },
        {
          "text": "L\u00E8 sa a, Jezi gade disip li yo, li di yo: benediksyon pou nou menm ki p\u00F2v, paske Peyi kote Bondye Wa a, se pou nou li ye."
        },
        {
          "text": "benediksyon pou nou menm ki grangou koulye a, paske n\u0027a jwenn manje an kantite. benediksyon pou nou menm k\u0027ap kriye koulye a, paske nou pral nan k\u00E8 kontan."
        },
        {
          "text": "benediksyon pou nou si l\u00E8z\u00F2m rayi nou, si yo pa vle w\u00E8 nou, si yo joure nou, si yo meprize nou tankou move moun, pout\u00E8t mwen menm, Moun Bondye voye nan lach\u00E8 a."
        },
        {
          "text": "F\u00E8 k\u00E8 n\u0027 kontan l\u00E8 sa va rive; nou m\u00E8t kontan n\u00E8t paske yon gwo rekonpans ap tann nou nan sy\u00E8l la. Se konsa zans\u00E8t nou yo te maltrete pwof\u00E8t yo."
        },
        {
          "text": "Men, mal\u00E8 pou nou, nou menm moun rich yo, paske nou deja jwenn sa nou t\u0027ap chache a."
        },
        {
          "text": "Mal\u00E8 pou nou, nou menm ki gen tout bagay an kantite koulye a, paske nou pral grangou pou n\u0027 mouri. Mal\u00E8 pou nou, nou menm k\u0027ap ri koulye a, paske nou pral nan lapenn, se pa ti kriye n\u0027a kriye."
        },
        {
          "text": "Mal\u00E8 pou nou l\u00E8 tout moun ap di nou se bon moun, paske se konsa zans\u00E8t nou yo te aji ak fo pwof\u00E8t yo."
        },
        {
          "text": "Nou menm k\u0027ap koute m\u0027 la a, men sa m\u0027ap di nou: renmen tout l\u00E8nmi nou yo. F\u00E8 byen pou moun ki rayi nou."
        },
        {
          "text": "Mande benediksyon pou moun k\u0027ap ban nou madichon. Lapriy\u00E8 pou moun k\u0027ap maltrete nou."
        },
        {
          "text": "Si yon moun ban nou yon soufl\u00E8t sou yon b\u00F2 figi, vire l\u00F2t b\u00F2 a ba li. Si yon moun pran levit nou, kite l\u0027 pran chemiz nou tou."
        },
        {
          "text": "Nenp\u00F2t moun ki mande nou kich\u00F2y, ba li l\u0027. Si yon moun pran sa ki pou nou, kite l\u0027 pou li."
        },
        {
          "text": "Tou sa nou va vle l\u00F2t moun f\u00E8 pou nou, f\u00E8 l\u0027 pou yo tou."
        },
        {
          "text": "Si nou plede renmen s\u00E8lman moun ki renmen nou, ki benediksyon pou n\u0027 tann pou sa? Mechan yo tou yo renmen moun ki renmen yo."
        },
        {
          "text": "Si nou f\u00E8 byen s\u00E8lman pou moun ki f\u00E8 nou byen, ki benediksyon pou nou tann pou sa? Mechan yo f\u00E8 menm jan an tou."
        },
        {
          "text": "Si se moun nou konnen k\u0027ap renm\u00E8t nou nou prete s\u00E8lman, ki benediksyon pou nou tann pou sa? Mechan yo tou, yo prete mechan par\u00E8y yo ki kapab renm\u00E8t yo sa yo te prete yo a san mank."
        },
        {
          "text": "Non, nou menm se pou nou renmen l\u00E8nmi nou yo, f\u00E8 byen pou yo. Prete san nou pa mete espwa nou sou renm\u00E8t. Se konsa n\u0027a resevwa yon gwo rekonpans. Se l\u00E8 sa a n\u0027a pitit Bondye ki anwo nan sy\u00E8l la, paske li menm, li bon ni pou engra ni pou mechan."
        },
        {
          "text": "Se pou nou gen k\u00E8 sansib menm jan Bondye, papa nou, gen k\u00E8 sansib."
        },
        {
          "text": "Pa jije moun, konsa Bondye p\u0027ap jije nou. Pa kondannen moun, konsa Bondye p\u0027ap kondannen nou. Padonnen yo, konsa Bondye va padonnen nou tou."
        },
        {
          "text": "Bay, Bondye va ban nou. La lage yon bon mezi, byen souke, byen foule, ak tout tiyon l\u0027, nan p\u00F2ch rad nou. Mezi nou s\u00E8vi pou mezire l\u00F2t yo, se li menm Bondye va pran pou mezire nou tou."
        },
        {
          "text": "Epi li di yo yon l\u00F2t parab\u00F2l: Eske yon av\u00E8g ka mennen yon l\u00F2t av\u00E8g? Eske tou de p\u0027ap tonbe nan menm twou a?"
        },
        {
          "text": "Yon el\u00E8v pa pif\u00F2 pase m\u00E8t li; men yon el\u00E8v ki fini n\u00E8t, l\u0027ap f\u00F2 tankou m\u00E8t li."
        },
        {
          "text": "Poukisa w\u0027ap gade ti pay ki nan je fr\u00E8 ou, epi ou pa w\u00E8 gwo bout bwa a ki nan je pa ou la?"
        },
        {
          "text": "Ou menm ki pa w\u00E8 gwo bout bwa ki nan je pa ou la, ki jan ou kapab di fr\u00E8 ou: Fr\u00E8 m\u0027, kite m\u0027 wete ti pay ki nan je ou la? Ipokrit! Wete gwo bout bwa ki nan je pa ou la anvan. Apre sa, wa w\u00E8 kl\u00E8 pou ou wete pay ki nan je fr\u00E8 ou la."
        },
        {
          "text": "Yon bon pyebwa pa bay move donn, ni yon move pyebwa pa bay bon donn."
        },
        {
          "text": "Yo rekon\u00E8t kalite yon pyebwa sou donn li bay. Yo pa keyi fig frans sou pye rak\u00E8t, ni yo pa rek\u00F2lte rezen sou tout vye lyann."
        },
        {
          "text": "Yon nonm ki bon, se bon bagay li rale soti nan k\u00E8 li ki bon. Yon nonm ki mechan, se move bagay li rale soti nan k\u00E8 li ki move. Paske, sak nan k\u00E8 yon nonm, se sak soti nan bouch li."
        },
        {
          "text": "Poukisa n\u0027ap plede rele mwen: M\u00E8t, M\u00E8t, epi nou pa f\u00E8 sa m\u0027 di nou f\u00E8?"
        },
        {
          "text": "Moun ki vin jwenn mwen, ki tande paw\u00F2l mwen epi ki f\u00E8 sa mwen di f\u00E8, men ki jan l\u0027ap ye:"
        },
        {
          "text": "L\u0027ap tankou yon nonm k\u0027ap bati yon kay; li fouye t\u00E8 a byen fon, li moute fondasyon kay la sou w\u00F2ch. Dlo desann, lavalas frape kay la. Men, kay la pa brannen paske li te byen bati."
        },
        {
          "text": "Men, moun ki tande paw\u00F2l mwen, ki pa f\u00E8 sa mwen di f\u00E8, li tankou yon nonm ki bati yon kay rat\u00E8, san fondasyon. Lavalas frape kay la, yon s\u00E8l kou kay la tonbe, li kraze n\u00E8t."
        }
      ]
    },
    {
      "VERS": [
        {
          "text": "L\u00E8 Jezi fin pale tout paw\u00F2l sa yo ak p\u00E8p la, li ale lavil Kap\u00E8naw\u00F2m."
        },
        {
          "text": "Nan lavil sa a, yon kaptenn lame a te gen yon domestik li te renmen anpil. Domestik sa a te twouve l\u0027 malad pr\u00E8t pou mouri."
        },
        {
          "text": "Kaptenn lan tande pale sou Jezi; se konsa li voye k\u00E8k ch\u00E8f fanmi nan jwif yo al mande Jezi pou l\u0027 vin geri domestik li a."
        },
        {
          "text": "Yo rive b\u00F2 kot Jezi, yo di li: Tanpri, f\u00E8 sa pou li, li merite li. Paske li renmen p\u00E8p nou an."
        },
        {
          "text": "Se li ki te bati sinag\u00F2g la pou nou."
        },
        {
          "text": "Jezi ale av\u00E8 yo. Li te rive toupre kay la l\u00E8 kaptenn lan voye k\u00E8k zanmi di l\u0027 konsa: M\u00E8t, pa bay k\u00F2 ou tout traka sa a. Mwen pa merite pou ou antre lakay mwen."
        },
        {
          "text": "Se pout\u00E8t sa mwen pa t\u0027 kw\u00E8 m\u0027 ase bon pou m\u0027 te vin jwenn ou, mwen menm. Annik di yon mo, domestik mwen an va geri."
        },
        {
          "text": "Mwen menm, mwen sou z\u00F2d ch\u00E8f, mwen gen s\u00F2lda sou z\u00F2d mwen tou. L\u00E8 m\u0027 di yonn: Ale! li ale. L\u00E8 m\u0027 di yon l\u00F2t: Vini! li vini. L\u00E8 m\u0027 di domestik mwen an: F\u00E8 sa! li f\u00E8 li."
        },
        {
          "text": "L\u00E8 Jezi tande paw\u00F2l sa yo, li vin gen yon gwo admirasyon pou kaptenn lan. Li vire b\u00F2 foul moun ki t\u0027ap swiv li a, li di yo: M\u0027ap di nou sa: Mwen poko janm jwenn yon moun ki gen konfyans nan Bondye konsa, pa menm nan p\u00E8p Izray\u00E8l la."
        },
        {
          "text": "L\u00E8 zanmi kaptenn lan te voye yo tounen nan kay la, yo jwenn domestik ki te malad la geri."
        },
        {
          "text": "Apre sa, Jezi ale nan yon lavil yo rele Nayen. Disip li yo t\u0027ap f\u00E8 wout av\u00E8 l\u0027 ansanm ak yon gwo foul moun."
        },
        {
          "text": "Li rive b\u00F2 p\u00F2tay lavil la. L\u00E8 sa a yo t\u0027ap pote yon m\u00F2 al antere: se te s\u00E8l pitit gason yon madanm v\u00E8v. Te gen anpil moun lavil la av\u00E8k li."
        },
        {
          "text": "L\u00E8 Jezi w\u00E8 v\u00E8v la, k\u00E8 l\u0027 f\u00E8 l\u0027 mal pou li, li di li: Pa kriye, tande!"
        },
        {
          "text": "Apre sa li pwoche, li manyen s\u00E8k\u00E8y la. Moun ki t\u0027ap pote l\u0027 yo ret kanpe. Li di: Jennonm, se mwen menm k\u0027ap pale av\u00E8 ou. Leve."
        },
        {
          "text": "Epi m\u00F2 a leve chita, li k\u00F2manse pale. Jezi renm\u00E8t li bay manman li."
        },
        {
          "text": "Tout moun yo te p\u00E8, yo t\u0027ap f\u00E8 lwanj Bondye, yo t\u0027ap di: Yon gwo pwof\u00E8t par\u00E8t nan mitan nou! Yo t\u0027ap di tou: Bondye vin sove p\u00E8p li a."
        },
        {
          "text": "Nouv\u00E8l la te gaye nan tout peyi Jide a ak nan tout vwazinaj la."
        },
        {
          "text": "Patizan Jan Batis yo te rakonte tout bagay sa yo bay Jan Batis."
        },
        {
          "text": "Jan rele de ladan yo, li voye yo b\u00F2 kot Jezi al mande li: Eske ou se moun nou konnen ki gen pou vini an, osinon \u00E8ske nou dwe tann yon l\u00F2t?"
        },
        {
          "text": "L\u00E8 mesye sa yo rive b\u00F2 kot Jezi, yo di li: Jan Batis voye nou b\u00F2 kote ou vin mande ou: Eske ou se moun nou konnen ki gen pou vini an, osinon \u00E8ske nou dwe tann yon l\u00F2t?"
        },
        {
          "text": "L\u00E8 sa a, Jezi t\u0027ap geri anpil moun malad ak anpil moun enfim, li t\u0027ap wete yo anba pouvwa move lespri, li t\u0027ap f\u00E8 anpil av\u00E8g w\u00E8 ank\u00F2."
        },
        {
          "text": "Apre sa, li reponn moun Jan Batis te voye yo konsa: Ale rakonte Jan sa nou sot w\u00E8 ak sa nou sot tande la a: je av\u00E8g yo louvri, moun ki t\u0027ap bwete yo mache byen, moun ki te gen maladi lal\u00E8p yo geri, moun soud\u00E8 yo tande, moun mouri yo leve, p\u00F2v yo tande bon nouv\u00E8l la."
        },
        {
          "text": "benediksyon pou moun ki p\u0027ap jwenn nan mwen okazyon pou yo tonbe nan peche."
        },
        {
          "text": "L\u00E8 moun Jan te voye yo al f\u00E8 wout yo, Jezi k\u00F2manse pale ak foul moun yo sou Jan Batis. Li di yo konsa: Kisa nou te al w\u00E8 nan dez\u00E8 a? Yon pye wozo van ap balanse? Non."
        },
        {
          "text": "Men, kisa nou te al w\u00E8 menm? Yon nonm abiye ak b\u00E8l rad? Ala, moun ki abiye ak b\u00E8l rad, k\u0027ap viv nan jwisans, se kay wa yo jwenn yo."
        },
        {
          "text": "Men, many\u00E8 di m\u0027 kisa nou tal w\u00E8? Yon pwof\u00E8t? Wi. Mwen menm, mwen di nou: li pi plis pase yon pwof\u00E8t."
        },
        {
          "text": "Men sa ki te ekri sou Jan Batis: Men m\u0027ap voye mesaje m\u0027 lan devan ou, la louvri chemen an devan pou ou."
        },
        {
          "text": "M\u0027ap di nou sa: Nan tout moun ki f\u00E8t sou lat\u00E8 pa gen yonn ki pi konsekan pase Jan Batis. Men, moun ki pi piti nan peyi kote Bondye wa a pi konsekan pase li."
        },
        {
          "text": "Tout p\u00E8p la ansanm ak p\u00E8sept\u00E8 kontribisyon yo t\u0027ap tande li. Moun sa yo te rekon\u00E8t se Bondye ki gen rezon, se pou sa yo te f\u00E8 Jan Batis batize yo."
        },
        {
          "text": "Men, farizyen yo ak dir\u00E8kt\u00E8 lalwa yo te refize sa Bondye te vle f\u00E8 pou yo; se sak f\u00E8 yo pa t\u0027 kite Jan Batis batize yo."
        },
        {
          "text": "Jezi di yo ank\u00F2: Ak ki moun mwen ta konpare moun k\u0027ap viv nan tan al\u00E8kile yo? Ki moun yo sanble menm?"
        },
        {
          "text": "Yo sanble timoun ki chita sou plas piblik. Yonn ap rele l\u00F2t pou di l\u0027 konsa: Nou jwe mizik cho pou nou ak fif nou, nou pa danse. Nou chante chante ki tris pou nou, nou pa kriye."
        },
        {
          "text": "Jan Batis vini, li pa manje pen, ni li pa bw\u00E8 diven, nou di: Li gen yon move lespri sou li."
        },
        {
          "text": "Mwen menm, Moun Bondye voye nan lach\u00E8 a, mwen vini, mwen manje, mwen bw\u00E8, nou di: Gade yon nonm! Se manje ak bw\u00E8 ase l\u0027 konnen; se zanmi p\u00E8sept\u00E8 kontribisyon ak moun k\u0027ap f\u00E8 sa ki mal li ye."
        },
        {
          "text": "Men, tout moun ki asepte bon konprann Bondye a, yo moutre se Bondye nan bon konprann li ki gen rezon."
        },
        {
          "text": "Yon farizyen te envite Jezi vin manje av\u00E8 li. Jezi ale lakay farizyen an; li chita b\u00F2 tab la pou l\u0027 manje."
        },
        {
          "text": "Nan lavil sa a, te gen yon fanm mov\u00E8z vi. L\u00E8 fanm lan pran nouv\u00E8l Jezi t\u0027ap manje lakay farizyen an, li pote yon ti bout\u00E8y f\u00E8t an albat plen od\u00E8."
        },
        {
          "text": "Li mete k\u00F2 l\u0027 d\u00E8y\u00E8 b\u00F2 pye Jezi. Li kriye, li kriye, li mouye pye Jezi ak dlo ki t\u0027ap soti nan je li. Apre sa, li siye yo ak cheve l\u0027, li bo yo, epi li vide od\u00E8 sou yo."
        },
        {
          "text": "L\u00E8 farizyen ki te envite Jezi a w\u00E8 sa, li t\u0027ap di nan k\u00E8 l\u0027: Si nonm sa a te yon pwof\u00E8t vre, se pou l\u0027 ta konnen ki kalite moun fanm sa k\u0027ap manyen l\u0027 lan ye, li ta konnen ki mov\u00E8z vi fanm sa a ap mennen."
        },
        {
          "text": "L\u00E8 sa a, Jezi pran lapaw\u00F2l, li di l\u0027 konsa: Simon, mwen gen kich\u00F2y pou m\u0027 di ou. Simon reponn li: M\u00E8t, ou m\u00E8t pale wi."
        },
        {
          "text": "Jezi di li: Vwala, se te de moun ki te dwe yon nonm ki te prete yo lajan; premye a te dwe l\u0027 senksan (500) goud; l\u00F2t la te dwe l\u0027 senkant goud."
        },
        {
          "text": "Ni yonn ni l\u00F2t pa t\u0027 gen dekwa peye d\u00E8t la. L\u00E8 sa a, nonm lan di yo yo pa bezwen peye d\u00E8t la ank\u00F2. Kil\u00E8s nan yo de a va renmen l\u0027 plis?"
        },
        {
          "text": "Simon reponn li: Mwen ta kw\u00E8 se nonm ki te dwe l\u0027 plis la. Jezi di l\u0027: Ou byen reponn."
        },
        {
          "text": "Epi li vire b\u00F2 fanm lan, li di Simon: Ou w\u00E8 fanm sa a? Mwen antre lakay ou, ou pa menm ban m\u0027 dlo pou m\u0027 lave pye m\u0027; men li menm, li lave pye m\u0027 ak dlo ki soti nan je l\u0027. Apre sa, li siye yo ak cheve li."
        },
        {
          "text": "Ou pa te bo m\u0027 l\u00E8 m\u0027 t\u0027ap antre lakay ou; men li menm, depi mwen antre se bo l\u0027ap bo pye m\u0027."
        },
        {
          "text": "Ou pa vide lwil sou t\u00E8t mwen; men li menm, li vide od\u00E8 sou pye mwen."
        },
        {
          "text": "Se pout\u00E8t sa, mwen di ou: li f\u00E8 tout bagay sa yo pou moutre jan li renmen anpil, paske yo padonnen li anpil peche. Men, yon moun yo padonnen yon ti kras, se yon ti kras l\u0027ap moutre jan l\u0027 renmen tou."
        },
        {
          "text": "Apre sa, Jezi di fanm lan: Peche ou yo padonnen."
        },
        {
          "text": "Moun ki te chita b\u00F2 tab la av\u00E8k li yo pran di nan k\u00E8 yo: Ki moun nonm sa a ye menm pou li padonnen peche?"
        },
        {
          "text": "Men Jezi di fanm lan: Se konfyans ou nan Bondye ki sove ou. Ale ak k\u00E8 poze."
        }
      ]
    },
    {
      "VERS": [
        {
          "text": "Apre sa, Jezi mache ale nan tout lavil yo ak nan tout bouk yo. Li t\u0027ap mache bay mesaj la, li t\u0027ap anonse bon nouv\u00E8l peyi kote Bondye Wa a. Douz disip yo te toujou av\u00E8 li."
        },
        {
          "text": "Te gen k\u00E8k fanm av\u00E8 l\u0027 tou. Se moun li te wete move lespri sou yo, li te geri maladi yo. Te gen Mari (yo te rele moun Magdala a). Jezi te wete s\u00E8t move lespri sou li."
        },
        {
          "text": "Te gen Jan, madanm Chouza, yonn nan jeran Ew\u00F2d yo. Te gen Sizan ak anpil l\u00F2t ank\u00F2. Yo tout yo t\u0027ap ede Jezi ansanm ak disip li yo ak sa yo te genyen."
        },
        {
          "text": "L\u00E8 sa a, te gen yon gwo foul moun ki te sanble; moun te soti nan div\u00E8s vil vin b\u00F2 kot Jezi. Li pran rakonte yo parab\u00F2l sa a:"
        },
        {
          "text": "Yon nonm soti pou li ale simen grenn nan jaden li. Pandan l\u0027 t\u0027ap simen grenn yo, k\u00E8k grenn tonbe b\u00F2 chemen an: Pye pile yo, zwezo nan sy\u00E8l vini, yo manje yo."
        },
        {
          "text": "Yon pati tonbe nan mitan w\u00F2ch; grenn yo leve. Men, yo cheche paske yo pa t\u0027 jwenn t\u00E8 fre."
        },
        {
          "text": "Yon l\u00F2t pati tonbe nan mitan pye pikan. Pye pikan yo grandi ansanm ak bon ti plant yo, yo toufe yo."
        },
        {
          "text": "Men, yon l\u00F2t pati ank\u00F2 tonbe nan bon t\u00E8. Plant yo leve, yo donnen: yo bay san (100) pou yonn. L\u00E8 l\u0027 fin di sa, li di ank\u00F2: Si nou gen z\u00F2r\u00E8y pou n\u0027 tande, tande."
        },
        {
          "text": "Disip li yo mande l\u0027 kisa parab\u00F2l sa a vle di."
        },
        {
          "text": "Li reponn yo: Pou nou, yo f\u00E8 nou konnen tout sekr\u00E8 peyi kote Bondye Wa a. Men, pou l\u00F2t moun yo, yo ba yo l\u0027 an parab\u00F2l; konsa yo m\u00E8t gade, yo p\u0027ap w\u00E8, yo m\u00E8t tande, yo p\u0027ap konprann."
        },
        {
          "text": "Men sa parab\u00F2l sa a vle di: Grenn y\u0027ap simen an se paw\u00F2l Bondye."
        },
        {
          "text": "Gen moun ki sanble ak t\u00E8 b\u00F2 chemen kote grenn yo tonbe a. Yo tande, men Satan vini, li rache paw\u00F2l la nan k\u00E8 yo pou yo pa kw\u00E8, pou yo pa sove."
        },
        {
          "text": "Gen l\u00F2t moun ki sanble t\u00E8 ki gen anpil w\u00F2ch la. Yo tande paw\u00F2l la, yo resevwa l\u0027 ak k\u00E8 kontan; men yo pa kite l\u0027 pouse rasin, yo pa kw\u00E8 l\u0027 pou lontan. L\u00E8 epr\u00E8v tonbe sou yo, yo vire do bay Bondye."
        },
        {
          "text": "Grenn ki tonbe nan mitan pikan yo, se moun ki tande paw\u00F2l la, men l\u00E8 y al f\u00E8 wout yo, yo kite traka lavi, rich\u00E8s ak plezi ki nan lavi touf\u00E8 l\u0027. Yo donnen men donn yo pa janm rive r\u00E8k."
        },
        {
          "text": "Grenn ki tonbe nan bon t\u00E8 a, se moun ki sens\u00E8, ki gen bon k\u00E8, ki tande paw\u00F2l la, yo kenbe l\u0027 nan k\u00E8 yo. Yo toujou rete f\u00E8m jouk yo donnen."
        },
        {
          "text": "Pesonn pa limen yon lanp pou l\u0027 kouvri l\u0027 anba yon mamit, osinon pou l\u0027 mete l\u0027 anba yon kabann. Li mete l\u0027 sou yon etaj\u00E8. Konsa, moun k\u0027ap antre yo kapab w\u00E8 limy\u00E8 a."
        },
        {
          "text": "Nanpwen anyen ki kache ki p\u0027ap devwale, nanpwen sekr\u00E8 pou moun pa rive konnen, ki p\u0027ap par\u00E8t akl\u00E8."
        },
        {
          "text": "Se pout\u00E8t sa, f\u00E8 atansyon jan n\u0027ap tande paw\u00F2l la. Paske, moun ki genyen deja a, y\u0027a ba li ank\u00F2. Men, moun ki pa gen anyen an, y\u0027a wete nan men l\u0027 menm ti sa l\u0027 te kw\u00E8 li te genyen an."
        },
        {
          "text": "Manman Jezi ak fr\u00E8 l\u0027 yo te vin kote li. Men, yo pa t\u0027 kapab rive pre li ak\u00F2z foul moun yo."
        },
        {
          "text": "Moun yo di l\u0027 konsa: Men manman ou ak fr\u00E8 ou yo dey\u00F2 a. Yo anvi w\u00E8 ou."
        },
        {
          "text": "Men, Jezi di yo tout: Manman m\u0027 ak fr\u00E8 m\u0027, se moun ki koute paw\u00F2l Bondye a epi ki f\u00E8 sa paw\u00F2l la di."
        },
        {
          "text": "Yon jou, Jezi moute nan yon kann\u00F2t ak disip li yo. Li di yo: Ann janbe l\u00F2t b\u00F2 letan an. Lamenm yo pati."
        },
        {
          "text": "Pandan yo t\u0027ap navige, d\u00F2mi pran Jezi. Yon gwo van vin leve sou letan an, dlo k\u00F2manse plen kann\u00F2t la, kif\u00E8 lavi yo tout te an danje."
        },
        {
          "text": "Yo pwoche b\u00F2 kot Jezi yo souke l\u0027, yo di li: M\u00E8t, M\u00E8t, se mouri n\u0027ap mouri wi! Jezi leve, li pale byen f\u00F2 ak van an ansanm ak lanm lanm\u00E8 yo: tout bagay vin byen trankil, yon gwo kalmi f\u00E8t."
        },
        {
          "text": "Epi Jezi di yo: Kote konfyans nou ye? Men, yo te p\u00E8, yo te sezi. Yonn t\u0027ap di l\u00F2t konsa: Ki moun li ye menm? Li k\u00F2mande menm van ak lanm\u00E8, yo obeyi li."
        },
        {
          "text": "Yo f\u00E8 t\u00E8 nan peyi Jerazenyen yo ki l\u00F2t b\u00F2 letan an, vizaviz ak Galile."
        },
        {
          "text": "Jezi desann at\u00E8. Lamenm yon nonm lavil la vin devan l\u0027: nonm lan te gen anpil move lespri sou li. Depi lontan li pa t\u0027 janm vle mete rad sou li, ni li pa t\u0027 vle rete nan ankenn kay, se nan mitan tonm m\u00F2 yo li t\u0027ap viv."
        },
        {
          "text": "L\u00E8 l\u0027 w\u00E8 Jezi, li bay yon gwo r\u00E8l, li lage k\u00F2 l\u0027 at\u00E8 devan Jezi, li pran pale byen f\u00F2, li di li konsa: Kisa m\u0027 gen av\u00E8 ou, Jezi, Pitit Bondye ki anwo nan sy\u00E8l la? Tanpri souple, pa f\u00E8 m\u0027 soufri."
        },
        {
          "text": "Li te pale konsa paske Jezi te pase move lespri a l\u00F2d pou li soti sou nonm lan. Anpil fwa, lespri a te vin sou li: l\u00E8 konsa, yo te konn mare tou de men l\u0027 ak tou de pye l\u0027 ak chenn pou l\u0027 pa t\u0027 kouri. Men, li te jwenn mwayen pete chenn yo epi move lespri a te mennen l\u0027 ale nan dez\u00E8."
        },
        {
          "text": "Jezi mande li: Ki jan ou rele? Li reponn: Yo rele m\u0027 Rejiman. Li di sa paske se anpil move lespri ki te sou nonm lan."
        },
        {
          "text": "Lespri yo t\u0027ap mande Jezi: Tanpri souple, pa voye n\u0027 ale nan gwo twou san fon an."
        },
        {
          "text": "Sou ti m\u00F2n lan te gen yon bann kochon ki t\u0027ap chache manje pou yo manje. Move lespri yo pran mande Jezi: Tanpri souple, kite nou antre nan kochon sa yo. Jezi ba yo p\u00E8misyon sa a."
        },
        {
          "text": "L\u00E8 sa a, move lespri yo soti sou nonm lan, yo antre nan kochon yo. Lamenm tout bann kochon yo pran degrengole desann b\u00F2 fal\u00E8z la, y\u0027 al neye t\u00E8t yo nan letan an."
        },
        {
          "text": "Moun ki t\u0027ap gade kochon yo, l\u00E8 yo w\u00E8 sak te rive, yo pran kouri, yo gaye nouv\u00E8l la nan lavil la kou andey\u00F2."
        },
        {
          "text": "Moun soti pou y\u0027 al w\u00E8 sak te pase. L\u00E8 yo rive kote Jezi te ye a, yo jwenn nonm lan: move lespri yo te soti sou li, li te chita nan pye Jezi byen abiye ak tout bon sans li sou li. Yo tout te p\u00E8."
        },
        {
          "text": "Moun ki te asiste bagay la mete rakonte yo ki jan nonm ki te gen move lespri sou li a te geri."
        },
        {
          "text": "L\u00E8 sa a, tout moun nan peyi Jerazenyen yo mande Jezi pou li al f\u00E8 wout li kite peyi a, paske yo te p\u00E8 anpil. Jezi moute nan kann\u00F2t la pou l\u0027 ale."
        },
        {
          "text": "Nonm ki te gen move lespri soti sou li a mande l\u0027 pou li ale av\u00E8k li tou. Men, Jezi voye l\u0027 ale, li di li:"
        },
        {
          "text": "Tounen lakay ou; al rakonte tou sa Bondye f\u00E8 pou ou. Nonm lan pati, li mache f\u00E8 konnen tou sa Jezi te f\u00E8 pou li nan tout lavil la."
        },
        {
          "text": "L\u00E8 Jezi tounen l\u00F2t b\u00F2 letan an, yon foul moun resevwa l\u0027, paske tout moun t\u0027ap tann li."
        },
        {
          "text": "Yon nonm yo rele Jayiris vin rive. Se li ki te ch\u00E8f sinag\u00F2g la. Li lage k\u00F2 l\u0027 nan pye Jezi, li mande li: Tanpri souple, ann al lakay."
        },
        {
          "text": "Mwen gen yon tifi douzan ki s\u00E8l pitit fi m\u0027, mwen kite l\u0027 pr\u00E8t pou mouri. Pandan Jezi tapral lakay Jayiris, yon foul moun t\u0027ap kwense l\u0027 toupatou."
        },
        {
          "text": "Te gen yon fanm nan foul moun yo ki te malad: Depi douzan li t\u0027ap p\u00E8di san. Li te fin depanse tout byen l\u0027 kay d\u00F2kt\u00E8, san yo yonn pa t\u0027 kapab geri li."
        },
        {
          "text": "Li pwoche pa d\u00E8y\u00E8, li manyen ke rad Jezi. Latou, san an rete."
        },
        {
          "text": "Jezi mande: Ki moun ki manyen m\u0027 lan? Tout moun pran di se pa yo. L\u00E8 sa a, Py\u00E8 di li: Men, M\u00E8t, se nan mitan yon foul moun ou ye, moun ap kwense ou tout jan."
        },
        {
          "text": "Men, Jezi reponn li: Mwen di ou gen yon moun ki manyen m\u0027, paske mwen santi yon f\u00F2s soti sou mwen."
        },
        {
          "text": "L\u00E8 sa a, fanm lan w\u00E8 yo te dekouvri l\u0027, li pran tranble kou yon f\u00E8y bwa, li vin lage k\u00F2 l\u0027 nan pye Jezi, li pran rakonte devan tout p\u00E8p la poukisa li te manyen l\u0027, ki jan li te geri menm l\u00E8 a tou."
        },
        {
          "text": "Jezi di li: Mafi, se konfyans ou nan Bondye ki geri ou; ale ak k\u00E8 poze."
        },
        {
          "text": "Jezi t\u0027ap pale toujou l\u00E8 yon nonm soti lakay ch\u00E8f sinag\u00F2g la vin di li: Tifi ou la mouri; ou pa bezwen deranje m\u00E8t la pase sa."
        },
        {
          "text": "Men, l\u00E8 Jezi tande sa, li di Jayiris konsa: Pa p\u00E8. S\u00E8lman, met konfyans ou nan mwen, pitit la va geri."
        },
        {
          "text": "L\u00E8 Jezi rive lakay la, li pa kite tout moun yo antre ak li. Li pran Py\u00E8, Jan, Jak epi papa ak manman pitit la."
        },
        {
          "text": "Tout moun t\u0027ap kriye, yo t\u0027ap plenn lanm\u00F2 pitit la. Jezi di yo: Pa kriye. Pitit la pa mouri, se d\u00F2mi l\u0027ap d\u00F2mi."
        },
        {
          "text": "L\u00E8 sa a, yo tonbe pase l\u0027 nan betiz paske yo te konnen tifi a fin mouri."
        },
        {
          "text": "Men, Jezi pran men pitit la, li pale byen f\u00F2, li di konsa: Tifi, leve."
        },
        {
          "text": "Lespri tifi a tounen sou li ank\u00F2, menm l\u00E8 a li leve. Jezi pase l\u00F2d pou yo ba l\u0027 manje."
        },
        {
          "text": "Papa ak manman tifi a te sezi anpil, men Jezi bay yo l\u00F2d pou yo pa di pesonn sak te pase."
        }
      ]
    },
    {
      "VERS": [
        {
          "text": "Jezi sanble douz disip li yo, li ba yo pouvwa ak otorite pou chase tout move lespri, pou geri tout maladi."
        },
        {
          "text": "Apre sa, li voye yo mache f\u00E8 konnen gouv\u00E8nman Bondye Wa a, li voye yo geri malad yo tou."
        },
        {
          "text": "Li di yo: Pa pran anyen pou vwayaj la: ni baton, ni sak, ni pen, ni lajan, pa menm yon rad derechanj."
        },
        {
          "text": "Rete nan yon s\u00E8l kay, kay kote y\u0027a resevwa nou an, jouk nou pati kite peyi a."
        },
        {
          "text": "Tout kote moun pa vle resevwa nou, kite lavil sa a, souke pousy\u00E8 pye nou; konsa yo p\u0027ap ka di nou pa t\u0027 av\u00E8ti yo."
        },
        {
          "text": "Disip yo pati, yo mache ale nan tout bouk, yo t\u0027ap anonse bon nouv\u00E8l la, yo t\u0027ap geri moun malad toupatou."
        },
        {
          "text": "L\u00E8 sa a, Ew\u00F2d t\u0027ap gouv\u00E8nen nan peyi Galile a. Li te pran nouv\u00E8l tou sak t\u0027ap pase. Men, li pa t\u0027 konnen sa pou l\u0027 te kw\u00E8. Gen moun ki t\u0027ap di: Se Jan Batis ki leve pami m\u00F2 yo."
        },
        {
          "text": "Gen l\u00F2t ki t\u0027ap di: Se Eli ki par\u00E8t. Gen l\u00F2t ki t\u0027ap di ank\u00F2: Se yonn nan ansyen pwof\u00E8t yo ki leve pami m\u00F2 yo."
        },
        {
          "text": "Men Ew\u00F2d t\u0027ap di: Mwen te f\u00E8 koupe t\u00E8t Jan. Men, nonm mwen tande y\u0027ap nonmen non l\u0027 anpil la, kil\u00E8s li ye menm? Li t\u0027ap chache w\u00E8 Jezi."
        },
        {
          "text": "L\u00E8 ap\u00F2t yo tounen, yo rakonte Jezi tou sa yo te f\u00E8. Li pran yo av\u00E8k li, yo pati ansanm pou kont yo pou lavil Betsayda."
        },
        {
          "text": "Men, l\u00E8 foul moun yo vin konn sa, yo pati d\u00E8y\u00E8 li. Jezi resevwa yo, li pale yo sou peyi kote Bondye Wa a, li geri tout moun ki te malad."
        },
        {
          "text": "L\u00E8 sol\u00E8y k\u00F2manse kouche, douz disip yo pwoche b\u00F2 kot Jezi, yo di li: Voye moun yo ale pou yo ka achte manje, pou yo jwenn kote pou yo d\u00F2mi nan bouk yo ak nan vwazinaj la; paske isit la nou nan mitan yon dez\u00E8."
        },
        {
          "text": "Jezi di yo: Poukisa nou pa ba yo manje pito! Men, yo reponn: Nou gen senk pen ak de pwason s\u00E8lman. Ou ta vle pou n\u0027 al achte manje pou n\u0027 bay tout p\u00E8p sa a?"
        },
        {
          "text": "(Te gen senkmil (5.000) gason konsa.) Jezi di disip li yo: F\u00E8 yo chita pa ranje senkant konsa."
        },
        {
          "text": "Disip yo koute l\u0027, yo f\u00E8 tout moun chita."
        },
        {
          "text": "Jezi pran senk pen ak de pwason yo, li leve je l\u0027 nan sy\u00E8l la, li di Bondye m\u00E8si pou manje a. Apre sa, li separe l\u0027, li renm\u00E8t li bay disip yo pou mache bay foul moun yo."
        },
        {
          "text": "Tout moun manje vant plen. L\u00E8fini, disip yo ranmase douz panyen plen moso ki te rete."
        },
        {
          "text": "Yon jou, Jezi te pou kont li, li t\u0027ap lapriy\u00E8. Disip li yo vin jwenn li, li mande yo: Ki moun yo di mwen ye?"
        },
        {
          "text": "Yo reponn li: Gen moun ki di ou se Jan Batis! Gen l\u00F2t ki di ou se Eli. Gen l\u00F2t ank\u00F2 ki di ou se yonn nan ansyen pwof\u00E8t yo ki leve pami m\u00F2 yo."
        },
        {
          "text": "Li mande yo: Bon, nou menm, ki moun nou di mwen ye? Py\u00E8 reponn li: Ou se Kris la, Moun Bondye chwazi pou voye a."
        },
        {
          "text": "Jezi pase yo l\u00F2d sev\u00E8 pou yo pa di pesonn sa."
        },
        {
          "text": "Apre sa, li di yo: Mwen menm, Moun Bondye voye nan lach\u00E8 a, mwen gen pou m\u0027 soufri anpil. Ch\u00E8f fanmi yo, ch\u00E8f pr\u00E8t yo ak dir\u00E8kt\u00E8 lalwa yo, yo yonn p\u0027ap vle w\u00E8 mwen. Y\u0027ap f\u00E8 yo touye mwen. Men, sou twa jou m\u0027ap leve soti vivan nan lanm\u00F2."
        },
        {
          "text": "Epi li di yo tout: Si yon moun vle mache d\u00E8y\u00E8 m\u0027, se pou li bliye t\u00E8t li. Se pou li chaje kwa l\u0027 sou z\u00E8p\u00F2l li chak jou, epi swiv mwen."
        },
        {
          "text": "Paske, moun ki ta vle sove lavi l\u0027 va p\u00E8di li. Men, moun ki va p\u00E8di lavi l\u0027 pout\u00E8t mwen, la sove li."
        },
        {
          "text": "Kisa sa ta s\u00E8vi yon moun pou l\u0027 ta genyen lemonn antye, si l\u0027 p\u00E8di nanm li, ou si l\u0027 detwi lavi li?"
        },
        {
          "text": "Si yon moun wont di se moun mwen li ye, si li wont pale paw\u00F2l mwen, enben, mwen menm tou, Moun Bondye voye nan lach\u00E8 a, l\u00E8 m\u0027a tounen nan tout pouvwa m\u0027 ak tout b\u00E8l pouvwa Papa m\u0027, nan mitan lame zanj li yo, m\u0027a wont pran li pou moun pa m\u0027 tou."
        },
        {
          "text": "Sa m\u0027ap di nou la a, se vre wi: nan moun ki la koulye a, gen ladan yo ki p\u0027ap mouri san yo pa w\u00E8 gouv\u00E8nman Bondye a."
        },
        {
          "text": "Wit jou konsa, apre li te fin di paw\u00F2l sa yo, Jezi pran Py\u00E8, Jan ak Jak. Li moute sou yon m\u00F2n pou li al lapriy\u00E8."
        },
        {
          "text": "Antan li t\u0027ap lapriy\u00E8, figi l\u0027 pran chanje, rad li vin klere tou blan."
        },
        {
          "text": "Te gen dez\u00F2m ki t\u0027ap pale ak Jezi: se te Moyiz ak Eli,"
        },
        {
          "text": "ki te par\u00E8t nan mitan yon b\u00E8l limy\u00E8 ki soti nan syel la. Yo t\u0027ap pale av\u00E8k li sou jan li tapral mouri lavil Jerizal\u00E8m pou l\u0027 te ka akonpli misyon li."
        },
        {
          "text": "Yon bon d\u00F2mi te gen tan v\u00F2l\u00E8 Py\u00E8 ak kanmarad li yo. Men, l\u00E8 yo leve, yo w\u00E8 b\u00E8l limy\u00E8 ki te vlope Jezi ansanm ak de mesye ki te b\u00F2 kote l\u0027 yo."
        },
        {
          "text": "Antan mesye yo tapral kite Jezi Py\u00E8 di li: M\u00E8t, sa te bon n\u00E8t pou nou te la. Ann moute twa ti kay, yonn pou ou, yonn pou Moyiz ak yonn pou Eli. Li pa t\u0027 konnen sa l\u0027 t\u0027ap di."
        },
        {
          "text": "Pandan li t\u0027ap pale konsa, yon nwaj vin kouvri yo ak lonbraj li. L\u00E8 disip yo w\u00E8 nwaj la ap vin sou yo, yo te p\u00E8."
        },
        {
          "text": "L\u00E8 sa a, yo tande yon vwa ki soti nan nwaj la ki di: Moun sa a se pitit mwen, moun mwen chwazi a. Koute li!"
        },
        {
          "text": "Apre vwa a fin pale, Jezi te pou kont li ank\u00F2. Disip yo te f\u00E8men bouch yo sou sa. L\u00E8 sa a, yo pa t\u0027 rakonte pesonn sa yo te w\u00E8."
        },
        {
          "text": "Nan denmen, yo desann soti sou m\u00F2n lan. Yon gwo foul moun te vin kontre Jezi."
        },
        {
          "text": "Nan mitan foul la, yon nonm pran rele: M\u00E8t, tanpri, voye je ou sou pitit gason m\u0027 lan. Souple, se yon s\u00E8l la mwen genyen."
        },
        {
          "text": "Li gen yon move lespri ki konn pran l\u0027, l\u00E8 konsa lespri a f\u00E8 l\u0027 bay yon s\u00E8l r\u00E8l, li souke l\u0027 byen souke, li f\u00E8 bouch li kimen. Se pa ti maltrete li maltrete ti bway la. Epi se tout yon traka l\u00E8 pou l\u0027 soti sou li."
        },
        {
          "text": "Mwen te mande disip ou yo pou yo te chase move lespri a, men yo pa t\u0027 kapab."
        },
        {
          "text": "Jezi reponn: Ala moun san konfyans nan Bondye! Ala move moun! Jouk kil\u00E8 pou m\u0027 rete nan mitan nou? Jouk kil\u00E8 pou m\u0027 sip\u00F2te nou? Mennen ti bway la isit."
        },
        {
          "text": "Pandan yo t\u0027ap mennen ti bway la vini move lespri a fese l\u0027 at\u00E8, li souke l\u0027 byen souke. Men, Jezi pale byen f\u00F2 av\u00E8k move lespri a. Li geri pitit la, li renm\u00E8t li bay papa li."
        },
        {
          "text": "Tout moun te sezi pou w\u00E8 jan Bondye gen pouvwa. Pandan moun yo te nan ladmirasyon pou tou sa Jezi t\u0027ap f\u00E8 konsa, Jezi di disip li yo:"
        },
        {
          "text": "F\u00E8 sa antre nan t\u00E8t nou byen: Mwen menm, Moun Bondye voye nan lach\u00E8 a, mwen gen pou m\u0027 tonbe anba men l\u00E8z\u00F2m."
        },
        {
          "text": "Men, disip yo pa t\u0027 konprann paw\u00F2l la; sans li te kache pou yo, yo pa t\u0027 ka konnen sa sa te vle di: epi yo te p\u00E8 poze l\u0027 keksyon sou sa tou."
        },
        {
          "text": "Apre sa, disip yo t\u0027ap diskite yonn ak l\u00F2t pou konnen kil\u00E8s nan yo ki te pi grann\u00E8g."
        },
        {
          "text": "Jezi vin konnen lide ki te nan t\u00E8t yo: li pran yon timoun piti li mete l\u0027 b\u00F2 kote li."
        },
        {
          "text": "Epi li di yo: Nenp\u00F2t moun ki resevwa timoun sa a pout\u00E8t mwen, se mwen menm menm li resevwa. Nenp\u00F2t moun ki resevwa m\u0027, li resevwa moun ki voye m\u0027 lan tou. Moun ki pi piti nan mitan nou tout la a, se li ki pi grann\u00E8g."
        },
        {
          "text": "Jan pran lapaw\u00F2l, li di: M\u00E8t, nou te w\u00E8 yon nonm ki pran non ou pou chase move lespri. Nou te vle anpeche l\u0027 f\u00E8 sa paske li pa t\u0027ap mache av\u00E8k nou."
        },
        {
          "text": "Jezi reponn li: Kite l\u0027 non. Moun ki pa kont ou, se moun pa ou li ye."
        },
        {
          "text": "Dat pou Jezi te moute nan sy\u00E8l la t\u0027ap pwoche. L\u00E8 sa a li pran desizyon l\u0027, li pran chemen Jerizal\u00E8m."
        },
        {
          "text": "Li voye k\u00E8k mesaje devan. Yo pati. Yo antre nan yon bouk peyi Samari pou pare yon kote pou Jezi desann."
        },
        {
          "text": "Men, moun yo pa t\u0027 vle resevwa l\u0027, paske li tapral Jerizal\u00E8m."
        },
        {
          "text": "L\u00E8 Jak ak Jan, de nan disip yo, w\u00E8 sa, yo di li: M\u00E8t, ou pa ta vle nou bay l\u00F2d pou dife nan sy\u00E8l la desann fin ak yo?"
        },
        {
          "text": "Jezi vire b\u00F2 kote yo, li pale byen s\u00E8v\u00E8 ak yo."
        },
        {
          "text": "Apre sa, y\u0027 ale nan yon l\u00F2t bouk."
        },
        {
          "text": "Pandan yo t\u0027ap mache, yon nonm di Jezi konsa: M\u0027ap swiv ou tout kote ou prale."
        },
        {
          "text": "Jezi reponn li: Chat mawon gen twou yo, zwezo nan sy\u00E8l la gen nich yo tou. Men, mwen menm, Moun Bondye voye nan lach\u00E8 a, mwen pa gen kote pou m\u0027 poze t\u00E8t mwen."
        },
        {
          "text": "Jezi di yon l\u00F2t: Swiv mwen. Men, nonm lan reponn li: M\u00E8t, p\u00E8m\u00E8t mwen al antere papa m\u0027 anvan."
        },
        {
          "text": "Men, Jezi di li: Kite moun mouri antere moun mouri yo. Ou menm, al f\u00E8 konnen gouv\u00E8nman Bondye a."
        },
        {
          "text": "Yon l\u00F2t di l\u0027 ank\u00F2: M\u0027ap swiv ou wi, M\u00E8t. Men, kite m\u0027 al di moun lakay mwen yo orevwa."
        },
        {
          "text": "Jezi reponn li: Moun ki mete men nan yon travay, epi k\u0027ap vire t\u00E8t gade d\u00E8y\u00E8, moun konsa pa ka s\u00E8vi nan peyi kote Bondye Wa a."
        }
      ]
    },
    {
      "VERS": [
        {
          "text": "Apre sa, Sey\u00E8 a chwazi swasanndis l\u00F2t disip; li voye yo devan l\u0027 de pa de nan tout lavil ak tout kote li menm li te gen pou l\u0027 ale."
        },
        {
          "text": "Li di yo: Rek\u00F2t la anpil, men pa gen ase travay\u00E8 pou ranmase li. Mande m\u00E8t jaden an pou l\u0027 voye travay\u00E8 nan jaden l\u0027 lan."
        },
        {
          "text": "Ale: m\u0027ap voye nou tankou ti mouton nan mitan chen mawon."
        },
        {
          "text": "Pa pote ni lajan, ni manje, ni soulye. Pa rete nan di pesonn bonjou nan chemen an."
        },
        {
          "text": "L\u00E8 nou antre nan yon kay, premye bagay pou nou di: benediksyon pou tout moun ki nan kay la."
        },
        {
          "text": "Si gen yon moun ki ka resevwa benediksyon an, benediksyon an va desann sou li; si pa genyen, benediksyon an va tounen vin jwenn ou."
        },
        {
          "text": "Rete nan kay sa a; manje, bw\u00E8 tou sa y\u0027a ban nou, paske moun ki travay merite pou yo peye l\u0027 lajan travay li. Pa soti nan yon kay pou al rete nan yon l\u00F2t."
        },
        {
          "text": "L\u00E8 nou antre man yon lavil, si yo resevwa nou, manje sa y\u0027a mete devan nou."
        },
        {
          "text": "Geri moun malad ki nan lavil la, di tout moun yo: Gouv\u00E8nman Bondye a rive toupre nou."
        },
        {
          "text": "Men, l\u00E8 nou antre nan yon lavil, si yo pa resevwa nou, mache nan tout lari, di yo konsa:"
        },
        {
          "text": "Men n\u0027ap souke pousy\u00E8 lavil nou an ki te kole anba pye nou, nou fini ak nou. Tans\u00E8lman, konnen byen: Gouv\u00E8nman Bondye a te rive toupre nou."
        },
        {
          "text": "M\u0027ap di nou sa: Jou jijman an, y\u0027ap peni lavil sa a pi r\u00E8d pase lavil Sod\u00F2m."
        },
        {
          "text": "Mal\u00E8 pou nou, moun lavil Korazen! Mal\u00E8 pou nou tou, moun lavil Betsayda! Paske, si mirak ki f\u00E8t nan mitan nou yo, se te nan mitan lavil Tir ak lavil Sidon yo te f\u00E8t, gen lontan moun sa yo ta chita at\u00E8, yo ta mete rad sak sou yo, yo ta kouvri k\u00F2 yo ak sann dife pou f\u00E8 w\u00E8 yo vle tounen vin jwenn Bondye."
        },
        {
          "text": "Se pout\u00E8t sa, jou jijman an, y\u0027a peni nou pi r\u00E8d pase moun lavil Tir ak moun lavil Sidon."
        },
        {
          "text": "Nou menm, moun lavil Kap\u00E8naw\u00F2m: nou ta vle yo leve nou jouk nan sy\u00E8l la; enben y\u0027ap bese nou desann jouk anba kote m\u00F2 yo ye a."
        },
        {
          "text": "Li di disip li yo ank\u00F2: Moun ki koute nou, se mwen menm yo koute. Moun ki repouse nou, se mwen menm yo repouse. Moun ki repouse m\u0027, se moun ki voye m\u0027 lan yo repouse."
        },
        {
          "text": "Swasanndis disip yo tounen ak k\u00E8 kontan, yo di li: M\u00E8t, ata move lespri yo soum\u00E8t devan nou, l\u00E8 nou pran non ou pou chase yo."
        },
        {
          "text": "Jezi di yo: Mwen te w\u00E8 Satan ap tonbe sot nan sy\u00E8l la tankou yon z\u00E8kl\u00E8."
        },
        {
          "text": "Koute: Mwen ban nou pouvwa pou nou mache sou s\u00E8pan ak esk\u00F2pyon, pou nou kraze tout pouvwa Satan anba pye nou, pou anyen pa kapab f\u00E8 nou mal."
        },
        {
          "text": "Men, nou pa bezwen kontan dapre move lespri yo soum\u00E8t devan nou. F\u00E8 k\u00E8 n\u0027 kontan pito dapre non nou ekri nan sy\u00E8l la."
        },
        {
          "text": "L\u00E8 sa a, Sentespri a te f\u00E8 k\u00E8 Jezi kontan anpil. Jezi di konsa: O Papa, ou menm ki m\u00E8t sy\u00E8l la ak t\u00E8 a, mwen di ou m\u00E8si anpil dapre ou pran bagay ou te kache nan je gwo save ak moun lespri yo ou devwale yo bay ti piti yo. Wi, Papa mwen, sa pase konsa paske se konsa ou te vle li."
        },
        {
          "text": "Papa m\u0027 renm\u00E8t tout bagay nan men mwen. Pesonn pa konn kil\u00E8s moun Pitit la ye, esepte Papa a; pesonn pa konn kil\u00E8s moun Papa a ye, esept\u00E8 Pitit la, ak moun Pitit la vle f\u00E8 konnen li."
        },
        {
          "text": "Apre sa, Jezi vire b\u00F2 disip li yo, li rele yo apa, li di yo: benediksyon pou nou k\u0027ap w\u00E8 sa n\u0027ap w\u00E8 a."
        },
        {
          "text": "Paske, m\u0027ap di nou sa: anpil pwof\u00E8t ak anpil wa te anvi w\u00E8 sa n\u0027ap w\u00E8 la a, men yo pa t\u0027 w\u00E8 li, yo te anvi tande sa n\u0027ap tande la a, men yo pa t\u0027 tande li."
        },
        {
          "text": "Yon dir\u00E8kt\u00E8 lalwa vin rive. Pou l\u0027 pran Jezi nan p\u00E8len li di l\u0027 konsa: M\u00E8t, kisa pou m\u0027 f\u00E8 pou m\u0027 resevwa lavi ki p\u0027ap janm fini an?"
        },
        {
          "text": "Jezi di li: Kisa ki ekri nan lalwa? Ki jan ou konprann li?"
        },
        {
          "text": "Nonm lan reponn: Se pou ou renmen M\u00E8t la, Bondye ou, ak tout k\u00E8 ou, ak tout nanm ou, ak tout f\u00F2s kouraj ou, ak tout lide ou. Se pou renmen fr\u00E8 par\u00E8y ou tankou ou renmen pw\u00F2p t\u00E8t pa ou."
        },
        {
          "text": "Jezi di li: Ou byen reponn. Si ou f\u00E8 sa, wa gen lavi."
        },
        {
          "text": "Men, dir\u00E8kt\u00E8 lalwa a te vle bay t\u00E8t li rezon, kif\u00E8 li mande Jezi: Ki moun ki fr\u00E8 par\u00E8y mwen?"
        },
        {
          "text": "Jezi reponn li konsa: Vwala, yon nonm t\u0027ap desann soti Jerizal\u00E8m, li tapral Jeriko. K\u00E8k ansasen atake l\u0027, yo v\u00F2l\u00F2 ata rad ki te sou li, yo bat li byen bat, yo kite li twaka (3/4) m\u00F2."
        },
        {
          "text": "L\u00E8 sa a, yon pr\u00E8t vin ap desann sou menm wout la, li w\u00E8 nonm lan, men li janbe l\u00F2t b\u00F2 wout la, li al f\u00E8 wout li."
        },
        {
          "text": "Konsa tou, yon moun Levi vin ap pase menm kote a, li rive toupre, li w\u00E8 nonm lan, men li janbe l\u00F2t b\u00F2 wout la, li al f\u00E8 wout li."
        },
        {
          "text": "Men, yon moun peyi Samari ki t\u0027ap vwayaje sou menm wout la rive b\u00F2 kote nonm lan; k\u00E8 l\u0027 f\u00E8 l\u0027 mal l\u00E8 li w\u00E8 nonm lan."
        },
        {
          "text": "Li pwoche kote l\u0027, li vide lwil ak diven sou blese l\u0027 yo, li panse yo. Apre sa, li mete nonm lan sou b\u00E8t li te moute a. Li mennen l\u0027 nan yon lot\u00E8l kote li pran swen li."
        },
        {
          "text": "Nan denmen, li rale k\u00F2b nan p\u00F2ch li, li bay m\u00E8t lot\u00E8l la, epi li di li: Okipe nonm sa a pou mwen. L\u00E8 m\u0027 tounen isit la ank\u00F2 m\u0027a renm\u00E8t ou tout depans ou va f\u00E8 anplis pou li."
        },
        {
          "text": "Apre sa, Jezi di nonm lan: Dapre ou, nan twa moun sa yo, kil\u00E8s ki te moutre li se fr\u00E8 par\u00E8y nonm ki te tonbe nan men ansasen yo?"
        },
        {
          "text": "Dir\u00E8kt\u00E8 lalwa a reponn: Nonm ki te gen pitye pou li a. Jezi di li: Ale, f\u00E8 menm bagay la tou."
        },
        {
          "text": "Jezi al f\u00E8 wout li ansanm ak disip li yo. Li antre nan yon ti bouk kote yon fanm yo rele Mat resevwa l\u0027 lakay li."
        },
        {
          "text": "Mat sa a te gen yon s\u00E8 yo rele Mari. Mari te chita nan pye m\u00E8t la, li t\u0027ap koute paw\u00F2l li yo."
        },
        {
          "text": "Mat menm t\u0027ap fatige k\u00F2 l\u0027 ak tout travay ki te pou f\u00E8t nan kay la. L\u00E8 sa a, li vini, li di: M\u00E8t, sa pa f\u00E8 ou anyen pou ou w\u00E8 s\u00E8 m\u0027 lan kite m\u0027 ap f\u00E8 tout travay la pou kont mwen? Many\u00E8 di l\u0027 ede m\u0027 non."
        },
        {
          "text": "Jezi reponn li: Mat, Mat. W\u0027ap trakase t\u00E8t ou, w\u0027ap bat k\u00F2 ou pou yon bann bagay."
        },
        {
          "text": "Men, se yon s\u00E8l bagay ki neses\u00E8. Se li Mari chwazi, yo p\u0027ap janm wete l\u0027 nan men li."
        }
      ]
    },
    {
      "VERS": [
        {
          "text": "Yon l\u00E8, Jezi t\u0027ap lapriy\u00E8 yon kote. L\u00E8 l\u0027 fin lapriy\u00E8, yonn nan disip li yo di li: M\u00E8t, moutre nou lapriy\u00E8 tankou Jan te moutre patizan li yo."
        },
        {
          "text": "Jezi di yo: L\u00E8 n\u0027ap lapriy\u00E8, men sa pou n\u0027 di: Papa, nou mande pou non ou toujou respekte. vin tabli gouv\u00E8nman ou lan."
        },
        {
          "text": "Chak jou, ban nou manje nou bezwen pou jounen an."
        },
        {
          "text": "Padonnen peche nou yo, paske nou menm tou nou padonnen tout moun ki f\u00E8 nou mal. Pa kite nou nan pozisyon pou n\u0027 tonbe nan tantasyon."
        },
        {
          "text": "Jezi di yo ank\u00F2: Sipoze yonn nan nou ta gen yon zanmi, li al jwenn zanmi an nan mitan lannwit pou l\u0027 di li: Zanmi, prete m\u0027 twa biswit."
        },
        {
          "text": "Mwen gen yon zanmi ki sot nan vwayaj ki f\u00E8k rive lakay mwen. Mwen pa gen anyen pou m\u0027 ba li."
        },
        {
          "text": "Sipoze nonm lan rete anndan lakay li, li reponn li: Kite m\u0027 an repo! P\u00F2t la gen tan f\u00E8men akle, ni mwen ni timoun yo, nou tout kouche deja. Mwen pa kapab leve pou m\u0027 ba ou biswit yo."
        },
        {
          "text": "M\u0027ap di nou sa: Menm si li pa ta leve pou l\u0027 ba li biswit yo paske li se zanmi l\u0027, li gen pou l\u0027 leve pou l\u0027 ba li tou sa li bezwen, si zanmi an pa wont kontinye mande li."
        },
        {
          "text": "Mwen menm mwen di nou: Mande, y\u0027a ban nou, chache n\u0027a jwenn, frape y\u0027a louvri pou nou."
        },
        {
          "text": "Paske, nenp\u00F2t moun ki mande, la resevwa; moun ki chache, la jwenn; y\u0027a louvri pou moun k\u0027ap frape."
        },
        {
          "text": "Eske yonn nan nou ki papa pitit ta bay pitit li yon koul\u00E8v si pitit la mande l\u0027 yon pwason?"
        },
        {
          "text": "Osinon, \u00E8ske la ba li yon \u00E8sk\u00F2pyon si li mande l\u0027 yon ze?"
        },
        {
          "text": "Si nou menm ki mechan jan nou mechan an, nou konn bay pitit nou bon bagay, se pa Papa nou ki nan sy\u00E8l la ki pou ta refize ban nou Sentespri l\u0027, l\u00E8 nou mande l\u0027 li."
        },
        {
          "text": "Jezi t\u0027ap chase yon move lespri ki te rann yon nonm b\u00E8b\u00E8. L\u00E8 move lespri a soti, b\u00E8b\u00E8 a pale. Foul moun yo menm te rete men nan bouch."
        },
        {
          "text": "Men, gen k\u00E8k moun ki t\u0027ap di: Se B\u00E8lzeboul, ch\u00E8f move lespri yo, ki ba l\u0027 pouvwa chase move lespri yo."
        },
        {
          "text": "Gen l\u00F2t ki te vle pran l\u0027 nan p\u00E8len: yo mande l\u0027 pou l\u0027 f\u00E8 yon mirak ki pou moutre se Bondye ki ba l\u0027 pouvwa sa a."
        },
        {
          "text": "Jezi menm te konnen sak te nan lide yo. Li di yo konsa: Yon peyi ki gen divizyon ladan l\u0027, kote moun ap goumen yonn ak l\u00F2t, peyi sa a la pou dispar\u00E8t; menm kay yo gen pou tonbe yonn sou l\u00F2t."
        },
        {
          "text": "Konsa tou, si Satan ap konbat pw\u00F2p t\u00E8t li, pouvwa Satan an pa la pou lontan. Nou di se B\u00E8lzeboul ki ban m\u0027 pouvwa chase move lespri yo."
        },
        {
          "text": "Si mwen menm mwen chase move lespri ak pouvwa B\u00E8lzeboul, patizan nou yo, ak ki pouvwa yo chase move lespri yo? Se pout\u00E8t sa se yo menm k\u0027ap ban nou t\u00F2."
        },
        {
          "text": "Non. Se av\u00E8k pouvwa Bondye mwen chase move lespri yo; sa vle di: Pouvwa gouv\u00E8nman Bondye ki Wa a gen tan rive sou nou."
        },
        {
          "text": "L\u00E8 yon nonm vanyan ap veye kay li, zam li nan men l\u0027, tout byen l\u0027 yo byen pwoteje."
        },
        {
          "text": "Men, si yon pi vanyan pase l\u0027 vin rive, l\u0027ap bat li, l\u0027ap wete zam ki te ba l\u0027 f\u00F2s yo nan men l\u0027, l\u0027ap piye tou sa l\u0027 te genyen an l\u0027ap separe ak l\u00F2t."
        },
        {
          "text": "Moun ki pa av\u00E8k mwen, se kont mwen yo ye; moun ki p\u0027ap ede m\u0027 ranmase, se gaye y\u0027ap gaye."
        },
        {
          "text": "L\u00E8 yon move lespri soti nan yon nonm, li al pwonmennen toupatou nan dez\u00E8, l\u0027ap chache yon kote pou l\u0027 pran repo. Si l\u0027 pa jwenn, l\u0027ap di nan k\u00E8 li: m\u0027ap tounen lakay mwen kote m\u0027 soti a."
        },
        {
          "text": "L\u00E8 l\u0027 rive, li jwenn nonm lan tankou yon kay byen bale, byen ranje."
        },
        {
          "text": "L\u00E8 sa a, li al chache s\u00E8t l\u00F2t lespri ki pi move pase li; yo antre nan kay la, yo enstale yo. Konsa, kondisyon nonm lan vin pi mal pase jan l\u0027 te ye anvan an."
        },
        {
          "text": "Pandan Jezi t\u0027ap pale konsa, yon fanm pran pale byen f\u00F2 nan mitan foul la, epi l\u0027 di: Fanm ki te pote ou nan vant li epi ki te ba ou tete a, se yon fanm Bondye beni!"
        },
        {
          "text": "Jezi reponn li: Moun ki koute paw\u00F2l Bondye epi ki mete l\u0027 an pratik, se yo menm Bondye beni."
        },
        {
          "text": "Anpil moun t\u0027ap vin an kantite b\u00F2 kot Jezi. Li pran di yo: Ala move moun se moun al\u00E8kile yo! Y\u0027ap mande yon mirak ki pou f\u00E8 yo w\u00E8 Bondye dak\u00F2 ak sa k\u0027ap f\u00E8t la. Men, yo p\u0027ap jwenn l\u00F2t mirak pase mirak Jonas la."
        },
        {
          "text": "Menm jan Jonas te yon av\u00E8tisman pou moun lavil Niniv yo, se konsa tou Moun Bondye voye nan lach\u00E8 a va yon av\u00E8tisman pou moun al\u00E8kile yo."
        },
        {
          "text": "Jou jijman an, larenn peyi ki nan sid la va leve kanpe, la f\u00E8 yo kondannen moun al\u00E8kile yo. Paske, li te soti byen lwen, jouk nan d\u00E8nye bout lat\u00E8, pou l\u0027 te vin tande paw\u00F2l bon konprann wa Salomon yo. Men isit la, gen bagay ki pi konsekan pase wa Salomon."
        },
        {
          "text": "Jou jijman an tou, moun lavil Niniv va leve kanpe y\u0027a f\u00E8 yo kondannen moun al\u00E8kile yo. Paske yo menm, yo te tounen vin jwenn Bondye, l\u00E8 Jonas te f\u00E8 yo konnen mesaj la. Men isit la, gen bagay ki pi konsekan pase Jonas."
        },
        {
          "text": "Pa gen moun ki pou kache yon lanp nan yon kwen osinon ki pou mete l\u0027 anba yon mamit l\u00E8 l\u0027 fin limen li. Okontr\u00E8, l\u0027ap mete l\u0027 sou yon etaj\u00E8 pou tout moun k\u0027ap antre ka w\u00E8 limy\u00E8 a."
        },
        {
          "text": "Je ou se tankou yon lanp yo ye pou k\u00F2 ou. Si je ou an bon eta, tout k\u00F2 ou nan limy\u00E8. Men, si je ou an move eta, tout k\u00F2 ou nan f\u00E8nwa."
        },
        {
          "text": "F\u00E8 s\u00E8ten pou limy\u00E8 ki anndan ou lan pa f\u00E8nwa."
        },
        {
          "text": "Paske si tout k\u00F2 ou nan limy\u00E8 san yon s\u00E8l pati ladan l\u0027 pa nan f\u00E8nwa, la klere n\u00E8t tankou l\u00E8 yon lanp klere ou ak b\u00E8l limy\u00E8 li."
        },
        {
          "text": "L\u00E8 Jezi fin pale, yon farizyen envite l\u0027 vin manje lakay li. Jezi antre, li al chita b\u00F2 tab la."
        },
        {
          "text": "Farizyen an te sezi l\u00E8 l\u0027 w\u00E8 Jezi pa t\u0027 lave men l\u0027 anvan l\u0027 manje."
        },
        {
          "text": "Men, Jezi di li: Nou menm farizyen, se konsa nou ye. Nou netwaye tout dey\u00F2 gode a ak dey\u00F2 plat la, men anndan k\u00E8 nou se lide v\u00F2l\u00F2 ak mechanste ase ki genyen."
        },
        {
          "text": "Bann egare! Bondye ki f\u00E8 dey\u00F2 a, se li menm ki f\u00E8 anndan an tou."
        },
        {
          "text": "Pito nou bay p\u00F2v tou sa ki nan gode nou yo ak nan plat nou yo. L\u00E8 sa a, anyen nan tou sa nou genyen p\u0027ap mete nou nan kondisyon pou nou pa ka s\u00E8vi Bondye."
        },
        {
          "text": "Mal\u00E8 pou nou, farizyen! Nou bay Bondye ladim nan donn ti pye mant, pye sitwon ak pye legim. Men, nou pa f\u00E8 sa ki dwat devan Bondye, nou pa renmen Bondye. Okontr\u00E8, se sa pou n\u0027 te f\u00E8 san nou pa bliye f\u00E8 l\u00F2t bagay yo tou."
        },
        {
          "text": "Mal\u00E8 pou nou, farizyen! Nan sinag\u00F2g yo, nou renmen chita kote pou tout moun w\u00E8 nou, nou renmen pou moun bese jouk at\u00E8 pou di nou bonjou sou plas piblik."
        },
        {
          "text": "Mal\u00E8 pou nou! Paske, nou tankou tonm ki ra t\u00E8: moun ap mache sou yo san yo pa konnen."
        },
        {
          "text": "Yonn nan dir\u00E8kt\u00E8 lalwa yo pran lapaw\u00F2l, li di Jezi konsa: M\u00E8t, l\u00E8 ou pale konsa, ou joure nou tou wi."
        },
        {
          "text": "Epi Jezi reponn li: Mal\u00E8 pou nou tou, nou menm dir\u00E8kt\u00E8 lalwa yo! N\u0027ap chaje moun ak chay ki tw\u00F2 lou pou pote. Men nou menm, nou pa menm manyen l\u0027 ak ti dw\u00E8t nou."
        },
        {
          "text": "Mal\u00E8 pou nou! N\u0027ap bati b\u00E8l tonm pou pwof\u00E8t zans\u00E8t nou yo te touye."
        },
        {
          "text": "L\u00E8 nou f\u00E8 sa, nou adm\u00E8t zans\u00E8t nou yo te byen f\u00E8t; nou dak\u00F2 ak yo: yo menm yo te touye pwof\u00E8t yo, nou menm n\u0027ap bati tonm pou yo."
        },
        {
          "text": "Se pout\u00E8t sa Bondye te di nan bon konprann li: M\u0027ap voye pwof\u00E8t av\u00E8k ap\u00F2t ba yo; y\u0027a touye k\u00E8k ladan yo, y\u0027a p\u00E8sekite l\u00F2t yo."
        },
        {
          "text": "Se konsa moun al\u00E8kile yo ap reskonsab pou san tout pwof\u00E8t ki te koule depi l\u00E8 Bondye te fin kreye lat\u00E8;"
        },
        {
          "text": "wi, depi san Ab\u00E8l jouk san Zakari yo te touye ant lot\u00E8l la ak kote ki rez\u00E8ve apa pou Bondye nan tanp lan. Wi. Se mwen k\u0027ap di nou sa: Y\u0027a mande moun al\u00E8kile yo kont pou tout krim sa yo."
        },
        {
          "text": "Mal\u00E8 pou nou, nou menm direkt\u00E8 lalwa yo! Nou pran kle ki pou louvri p\u00F2t kay konesans la: nou menm nou pa antre ladann, epi moun ki ta vle antre, nou anpeche yo antre."
        },
        {
          "text": "L\u00E8 Jezi kite kote l\u0027 te ye a, dir\u00E8kt\u00E8 lalwa yo ak farizyen yo k\u00F2manse atake l\u0027 av\u00E8k f\u00F2s; yo t\u0027ap poze l\u0027 keksyon sou anpil bagay."
        },
        {
          "text": "Yo t\u0027ap pare p\u00E8len pou li pou pran k\u00E8k paw\u00F2l nan bouch li."
        }
      ]
    },
    {
      "VERS": [
        {
          "text": "L\u00E8 sa a, se pa ti kras moun ki te sanble; te sit\u00E8lman gen moun, yonn t\u0027ap pile l\u00F2t. Jezi pran di disip li yo: Veye k\u00F2 nou ak ledven farizyen yo, ak ti jan ipokrit yo a."
        },
        {
          "text": "Pa gen anyen ki kache ki p\u0027ap dekouvri yon l\u00E8, nanpwen sekr\u00E8 ki p\u0027ap devwale."
        },
        {
          "text": "Se pout\u00E8t sa, tou sa n\u0027a di nan f\u00E8nwa, y\u0027a tande l\u0027 gwo lajounen; tout sa n\u0027a di moun nan z\u00F2r\u00E8y anndan chanm, y\u0027a mache di l\u0027 nan tout kalfou."
        },
        {
          "text": "Nou menm ki zanmi m\u0027, m\u0027ap di nou sa. Nou pa bezwen p\u00E8 moun ki touye k\u00F2 men ki pa kapab f\u00E8 anyen plis pase sa."
        },
        {
          "text": "M\u0027ap moutre nou moun pou nou p\u00E8 a: Se Bondye pou nou p\u00E8. L\u00E8 Bondye fin touye, li gen pouvwa pou l\u0027 jete nan lanf\u00E8 apre sa. Wi, mwen di nou se li menm pou nou p\u00E8."
        },
        {
          "text": "Eske ti zwezo pa vann senk pou dis k\u00F2b? Men, Bondye pa bliye yon s\u00E8l ladan yo."
        },
        {
          "text": "Menm cheve nan t\u00E8t nou, yo tout konte. Se sak f\u00E8, nou pa bezwen p\u00E8 menm: nou vo pi plis pase anpil ti zwezo."
        },
        {
          "text": "M\u0027ap di nou sa: Moun ki va kanpe pou mwen devan l\u00E8z\u00F2m, mwen menm, Moun Bondye voye nan lach\u00E8 a, m\u0027a f\u00E8 menm bagay la pou li devan zanj Bondye yo."
        },
        {
          "text": "Men, moun ki va di devan l\u00E8z\u00F2m li pa konnen m\u0027, mwen menm, Moun Bondye voye nan lach\u00E8 a, m\u0027a kanpe devan zanj Bondye yo tou m\u0027a di mwen pa konnen l\u0027."
        },
        {
          "text": "Tout moun ki pale mal sou Moun Bondye voye nan lach\u00E8 a, y\u0027a padonnen yo. Men, moun ki pale mal sou Sentespri a yo p\u0027ap padonnen yo sa."
        },
        {
          "text": "L\u00E8 y\u0027a mennen nou pou yo jije nou nan sinag\u00F2g, osinon devan ch\u00E8f ou ank\u00F2 devan l\u00F2t otorite, pa bat t\u00E8t nou pou n\u0027 chache konnen ki jan nou pral f\u00E8 defans nou, ni kisa pou n\u0027 di."
        },
        {
          "text": "Paske, Sentespri a va moutre nou sa pou nou di l\u00E8 sa a."
        },
        {
          "text": "Yon moun rete nan mitan foul la, li di Jezi konsa: M\u00E8t, di fr\u00E8 m\u0027 lan pou l\u0027 separe eritaj papa nou an av\u00E8k mwen."
        },
        {
          "text": "Jezi reponn li: Zanmi mwen, ki moun ki mete m\u0027 pou jije af\u00E8 nou osinon pou f\u00E8 pataj pou nou?"
        },
        {
          "text": "Apre sa, li di yo tout: F\u00E8 atansyon. Veye k\u00F2 nou pou lajan pa pran t\u00E8t nou. Paske, se pa anpil byen ki garanti lavi yon nonm, li te m\u00E8t rich kont k\u00F2 li."
        },
        {
          "text": "Li di yo parab\u00F2l sa a tou: Vwala, se te yon nonm rich ki te gen yon t\u00E8 ki te rap\u00F2te l\u0027 anpil."
        },
        {
          "text": "Li t\u0027ap di nan k\u00E8 li: Kisa pou m\u0027 f\u00E8? Mwen pa gen plas pou m\u0027 sere rek\u00F2t mwen yo."
        },
        {
          "text": "Apre sa li di: Bon. Men sa m\u0027ap f\u00E8; m\u0027ap kraze depo m\u0027 yo, m\u0027ap bati l\u00F2t pi gwo pou m\u0027 mete tout rek\u00F2t mwen yo ak tout l\u00F2t byen mwen yo."
        },
        {
          "text": "Apre sa, m\u0027a di t\u00E8t mwen: Monch\u00E8, ou gen anpil byen an dep\u00F2 pou plizy\u00E8 lanne. Pa fatige k\u00F2 ou ank\u00F2. Manje, bw\u00E8, pran plezi ou."
        },
        {
          "text": "Men, Bondye di li: Egare! Asw\u00E8 a menm yo pral mande ou nanm ou. Tou sa ou te sere yo, pou ki moun y\u0027a ye?"
        },
        {
          "text": "Jezi di yo ank\u00F2: Se konsa sa ye tou pou moun k\u0027ap ranmase byen pou t\u00E8t pa l\u0027 men ki pa rich devan Bondye."
        },
        {
          "text": "Apre sa, Jezi di disip li yo: Se pout\u00E8t sa mwen di nou: Pa bat k\u00F2 nou pou manje nou bezwen pou nou viv, ni pou rad nou bezwen pou mete sou nou."
        },
        {
          "text": "Lavi pi konsekan pase manje, k\u00F2 pi konsekan pase rad."
        },
        {
          "text": "Gade zwezo yo rele k\u00F2n\u00E8y la: yo pa plante, yo pa f\u00E8 rek\u00F2t; yo pa gen ni depo ni galata. Men, Bondye ba yo manje. Nou menm nou vo pi plis pase zwezo yo, pa vre?"
        },
        {
          "text": "Kil\u00E8s nan nou ki ka mete kek lanne an plis sou lavi l\u0027 af\u00F2s li f\u00E8 t\u00E8t li travay?"
        },
        {
          "text": "Si nou pa ka f\u00E8 bagay ki pi piti a, poukisa pou n\u0027ap bat t\u00E8t nou pou l\u00F2t bagay yo?"
        },
        {
          "text": "Gade ki jan fl\u00E8 raje yo pouse: yo pa travay, yo pa f\u00E8 rad. Men, m\u0027ap di nou sa: Wa Salomon ki wa Salomon, ak tout rich\u00E8s li yo, li pa t\u0027 gen b\u00E8l rad tankou yonn nan fl\u00E8 sa yo."
        },
        {
          "text": "Se konsa Bondye abiye pye z\u00E8b yo tou: j\u00F2di a yo la, men denmen yo jete sa nan dife pou chofe fou. Se sak f\u00E8, se pa nou menm li pa ta abiye. Ala moun manke konfyans nan Bondye!"
        },
        {
          "text": "Pa bay k\u00F2 nou traka pou n\u0027 toujou ap chache sa pou n\u0027 manje ak sa pou n\u0027 bw\u00E8."
        },
        {
          "text": "Tout bagay sa yo, se moun l\u00F2t nasyon sou lat\u00E8 yo k\u0027ap chache yo tout tan san rete. Men nou menm, nou gen yon Papa ki konnen nou bezwen tout bagay sa yo."
        },
        {
          "text": "Pito nou chache bay bagay peyi kote Bondye Wa a premye plas nan lavi nou, konsa Bondye va ban nou tou sa nou bezwen."
        },
        {
          "text": "Nou pa bezwen p\u00E8, nou menm ti bann mouton yo, paske se tout plezi papa nou pou l\u0027 ban nou peyi kote Bondye Wa a."
        },
        {
          "text": "Vann tou sa nou genyen, separe lajan an bay p\u00F2v. Chache yon bous ki p\u0027ap chire. Sere lajan nou nan sy\u00E8l kote li p\u0027ap janm fini. Paske la, v\u00F2l\u00F2 p\u0027ap ka jwenn li, poudbwa p\u0027ap kapab manje li."
        },
        {
          "text": "Kote rich\u00E8s ou ye, se la k\u00E8 ou ye tou."
        },
        {
          "text": "Se pou nou toujou pare ak pony\u00E8t nou tou twouse, lanp nou tou limen,"
        },
        {
          "text": "tankou domestik k\u0027ap tann m\u00E8t yo tounen sot nan n\u00F2s. Kou l\u0027 rive, li frape, yo louvri p\u00F2t pou li."
        },
        {
          "text": "L\u0027ap bon n\u00E8t pou domestik sa yo l\u00E8 m\u00E8t la p\u0027ap jwenn yo ap d\u00F2mi! Sa m\u0027ap di nou la a, se vre wi. M\u00E8t la va twouse pony\u00E8t li, l\u0027ap f\u00E8 domestik yo chita sou tab, la vin s\u00E8vi yo."
        },
        {
          "text": "Wi, l\u0027ap bon n\u00E8t pou domestik sa yo, si l\u0027 jwenn yo p\u0027ap d\u00F2mi, kit li tounen v\u00E8 menwit osinon menm pita toujou."
        },
        {
          "text": "Se yon bagay nou tout nou dwe konnen: Si m\u00E8t kay la te konn kil\u00E8 v\u00F2l\u00F2 ap vini, li ta veye, li pa ta kite l\u0027 kase kay la."
        },
        {
          "text": "Nou menm tou, se pou n\u0027 toujou pare, paske Moun Bondye voye nan lach\u00E8 a va vini l\u00E8 nou pa ta kw\u00E8!"
        },
        {
          "text": "L\u00E8 sa a Py\u00E8 di li: M\u00E8t, parab\u00F2l sa a, se pou nou menm s\u00E8lman osinon pou tout moun ou di li?"
        },
        {
          "text": "Jezi reponn li: Ki moun ki ka di li se yon jeran ki f\u00E8 tout travay li byen, epi ki konn kenbe t\u00E8t li anplas? Se moun sa a m\u00E8t kay la va mete pou veye sou tout moun nan kay la, pou bay l\u00F2t domestik yo manje l\u00E8 pou yo manje."
        },
        {
          "text": "Se va b\u00E8l bagay pou domestik sa a, si m\u00E8t la jwenn li ap f\u00E8 travay li l\u00E8 l\u0027 tounen lakay la."
        },
        {
          "text": "Sa m\u0027ap di nou la a, se vre wi: m\u00E8t la va mete l\u0027 reskonsab tout byen l\u0027 yo."
        },
        {
          "text": "Men, si domestik sa a te di nan k\u00E8 l\u0027: M\u00E8t mwen ap f\u00E8 reta. Li poko ap vini. Epi, li tonbe bat l\u00F2t s\u00E8vit\u00E8 yo, fi kou gason, li rete ap plede manje, bw\u00E8 jouk li sou;"
        },
        {
          "text": "m\u00E8t domestik sa a va rive jou l\u0027 pa t\u0027ap tann, yon l\u00E8 li p\u0027ap konnen. L\u0027ap rachonnen l\u0027 anba kou, l\u0027ap aji av\u00E8 l\u0027 menm jan yo aji ak moun ki pa f\u00E8 travay yo."
        },
        {
          "text": "Yon domestik ki konnen sa m\u00E8t li vle, men ki pa janm pare epi ki pa f\u00E8 sa m\u00E8t la vle, domestik sa a anba kou."
        },
        {
          "text": "Men, yon domestik ki pa konn sa m\u00E8t li vle, l\u00E8fini k\u0027ap f\u00E8 bagay ki merite pou yo bat li, y\u0027ap bay domestik sa a de twa kou s\u00E8lman. Moun yo bay anpil, y\u0027ap mande l\u0027 anpil tou. Moun yo mete reskonsab anpil bagay, y\u0027ap egzije plis ank\u00F2 nan men li."
        },
        {
          "text": "Mwen vini jete yon dife sou lat\u00E8. Mwen ta renmen w\u00E8 dife sa a limen deja!"
        },
        {
          "text": "Mwen gen yon bat\u00E8m pou m\u0027 resevwa. Men, mwen twouve l\u0027 pran anpil tan pou l\u0027 rive."
        },
        {
          "text": "Nou kw\u00E8 mwen vin mete lap\u00E8 sou lat\u00E8. Mwen di nou: Non, mwen vin mete divizyon."
        },
        {
          "text": "Depi koulye a, yon fanmi ki gen senk moun va divize, twa kont de, de kont twa."
        },
        {
          "text": "Papa va leve kont pitit gason, pitit gason va leve kont papa, manman va leve kont pitit fi, pitit fi va leve kont manman, b\u00E8lm\u00E8 va leve kont b\u00E8lfi, b\u00E8lfi va leve kont b\u00E8lm\u00E8."
        },
        {
          "text": "Jezi t\u0027ap di foul moun yo tou: L\u00E8 nou w\u00E8 yon nwaj ap leve b\u00F2 kote sol\u00E8y kouche a, lamenm nou di: Li pral fe lapli. Epi se sak rive vre."
        },
        {
          "text": "L\u00E8 nou w\u00E8 van an soufle soti nan sid, nou di: Li pral f\u00E8 cho. E se sak rive vre."
        },
        {
          "text": "Ipokrit, nou konn ki sans pou nou bay bagay k\u0027ap pase sou t\u00E8 a ak nan sy\u00E8l la, poukisa at\u00F2 nou pa konn ki sans pou nou bay bagay k\u0027ap pase koulye a nan tan sa a?"
        },
        {
          "text": "Poukisa nou pa chache konprann pou t\u00E8t pa nou sa nou dwe f\u00E8 ki dwat?"
        },
        {
          "text": "Si yon moun pote plent lajistis pou ou, si nou tou de nou pral nan tribinal ansanm, pito n\u0027 chache antann nou pandan nou nan chemen. Si se pa sa, l\u0027ap trennen ou devan jij la, jij la ap lage ou nan men lapolis, lapolis ap mete ou nan prizon."
        },
        {
          "text": "M\u0027ap di ou sa: ou p\u0027ap soti nan prizon an tout tan ou pa peye d\u00E8nye lajan ou dwe a."
        }
      ]
    },
    {
      "VERS": [
        {
          "text": "L\u00E8 sa a, yo vin rakonte Jezi ki jan, pandan yon s\u00E8vis yo t\u0027ap f\u00E8, Pilat te f\u00E8 touye k\u00E8k moun peyi Galile a, epi li f\u00E8 melanje san yo ak san b\u00E8t yo t\u0027ap ofri bay Bondye."
        },
        {
          "text": "Jezi reponn yo: Gen l\u00E8 nou kw\u00E8 se paske moun sa yo te f\u00E8 pi gwo peche pase l\u00F2t moun Galile yo kif\u00E8 yo te masakre yo konsa?"
        },
        {
          "text": "Mwen di nou: Non. Men, si nou menm nou pa tounen vin jwenn Bondye, nou tout n\u0027ap peri menm jan an tou."
        },
        {
          "text": "Dizwit moun ki te mouri kraze l\u00E8 gwo kay Siloe a te tonbe sou yo a, gen l\u00E8 nou kw\u00E8 yo te pi koupab pase tout l\u00F2t moun nan lavil Jerizal\u00E8m yo?"
        },
        {
          "text": "Mwen di nou: Non. Men, si nou menm nou pa tounen vin jwenn Bondye, nou tout n\u0027ap peri menm jan an tou."
        },
        {
          "text": "Apre sa, Jezi di yo parab\u00F2l sa a: Yon nonm te gen yon pye fig frans plante nan jaden rezen li. Li vin chache fig frans ladan l\u0027, men li pa jwenn."
        },
        {
          "text": "L\u00E8 sa a, li di jeran jaden an: Sa f\u00E8 twazan depi m\u0027ap vin chache fig nan pye fig frans sa a, mwen pa ka jwenn anyen. Koupe li non. Poukisa pou l\u0027 pran tout plas sa a nan t\u00E8 a pou gremesi?"
        },
        {
          "text": "Men, jeran an reponn li: M\u00E8t, kite l\u0027 f\u00E8 lanne sa a ank\u00F2. Mwen pral fouye yon twou f\u00E8 wonn nan pye l\u0027, m\u0027ap mete fimye ladan li."
        },
        {
          "text": "Konsa, li ka donnen. Si l\u0027 pa donnen, wa f\u00E8 koupe l\u0027 l\u00F2t lanne."
        },
        {
          "text": "Yon jou repo, Jezi t\u0027ap moutre moun yo anpil bagay nan yon sinag\u00F2g."
        },
        {
          "text": "Te gen yon fanm nan sinag\u00F2g la ki te malad. Depi dizwitan li te gen yon move lespri sou li ki te f\u00E8 l\u0027 rete kokobe; li pa t\u0027 kapab kanpe dwat menm."
        },
        {
          "text": "L\u00E8 Jezi w\u00E8 l\u0027, li rele l\u0027, li di li: Mafi, ou delivre anba enfimite ou la tande."
        },
        {
          "text": "Jezi lonje men l\u0027 sou li. Latou fanm lan kanpe dwat, li pran f\u00E8 lwanj Bondye."
        },
        {
          "text": "Men, ch\u00E8f sinag\u00F2g la pa t\u0027 kontan menm paske Jezi te f\u00E8 gerizon an yon jou repo. Li pran lapaw\u00F2l, li di foul la: Nou gen sis jou pou nou travay, vin f\u00E8 yo geri nou jou sa yo. Pa vini jou repo a."
        },
        {
          "text": "Jezi reponn li: Ala ou ipokrit! Jou repo a, nou tout nou lage b\u00E8f nou ak bourik nou nan kay kote nou gade yo a, nou mennen yo al bw\u00E8 dlo, pa vre?"
        },
        {
          "text": "Bon, fanm sa a, moun ras Abraram, ki gen dizwitan depi Satan mare l\u0027 anba yon maladi, mwen pa t\u0027 dwe delivre l\u0027 yon jou repo?"
        },
        {
          "text": "Repons Jezi te ba yo a te f\u00E8 tout moun ki pa t\u0027 vle w\u00E8 l\u0027 yo wont. Men, tout moun nan foul la te kontan pou tout b\u00E8l m\u00E8v\u00E8y li t\u0027ap f\u00E8 yo."
        },
        {
          "text": "Jezi di yo: Ak ki bagay peyi kote Bondye Wa a sanble? Kisa m\u0027 ta di l\u0027 sanble ank\u00F2?"
        },
        {
          "text": "Li tankou yon ti grenn moutad yon nonm pran pou li al simen nan jaden li. Li pouse, li vin yon pyebwa. Se konsa zwezo nan sy\u00E8l la f\u00E8 nich nan branch li yo."
        },
        {
          "text": "Jezi di yo ank\u00F2: Ak kisa pou m\u0027 konpare peyi kote Bondye Wa a?"
        },
        {
          "text": "Li tankou ledven yon fanm pran li mete nan twa mezi farin pou f\u00E8 tout pa t\u0027 la leve."
        },
        {
          "text": "Jezi t\u0027ap moute lavil Jerizal\u00E8m, li t\u0027ap pase nan anpil lavil ak anpil bouk. Sou tout wout la, li t\u0027ap moutre moun yo anpil bagay."
        },
        {
          "text": "Yon moun mande li: M\u00E8t, \u00E8ske se de twa moun s\u00E8lman k\u0027ap sove? Li reponn yo:"
        },
        {
          "text": "F\u00E8 jef\u00F2 pou n\u0027 antre nan p\u00F2t jis la; paske, m\u0027ap di nou sa, anpil moun va seye antre, yo p\u0027ap kapab."
        },
        {
          "text": "M\u00E8t kay la gen pou l\u0027 leve f\u00E8men p\u00F2t la; l\u00E8 sa a, nou menm n\u0027a dey\u00F2. N\u0027a k\u00F2manse frape nan p\u00F2t la; n\u0027a di: M\u00E8t, M\u00E8t, louvri pou nou! La reponn nou: Mwen pa konnen ki b\u00F2 nou soti."
        },
        {
          "text": "L\u00E8 sa a n\u0027a di: Nou te manje, nou te bw\u00E8 ansanm av\u00E8 ou, ou te moutre nou anpil bagay nan tout lari lakay nou."
        },
        {
          "text": "Men, la reponn nou: Mwen di nou, mwen pa konnen ki b\u00F2 nou soti. Wete k\u00F2 nou sou mwen, nou tout k\u0027ap f\u00E8 sa ki mal."
        },
        {
          "text": "L\u00E8 n\u0027a w\u00E8 Abraram, Izarak, Jak\u00F2b ak tout pwof\u00E8t yo nan b\u00E8l peyi kote Bondye Wa a, epi nou menm nou dey\u00F2, se l\u00E8 sa a va gen r\u00E8l, se l\u00E8 sa a moun va manje dan yo."
        },
        {
          "text": "Moun va soti nan peyi sol\u00E8y leve ak nan peyi sol\u00E8y kouche, y\u0027a soti nan n\u00F2 ak nan sid, y\u0027a chita sou tab nan b\u00E8l peyi kote Bondye Wa a."
        },
        {
          "text": "L\u00E8 sa a, nan moun ki d\u00E8y\u00E8 n\u00E8t koulye a, genyen k\u0027ap pase devan. Nan moun ki devan koulye a, genyen k\u0027ap rete d\u00E8y\u00E8."
        },
        {
          "text": "Menm l\u00E8 sa a, k\u00E8k farizyen pwoche b\u00F2 kot Jezi, yo di li: Pa rete isit la, ale yon l\u00F2t kote, paske Ew\u00F2d vle touye ou."
        },
        {
          "text": "Li reponn yo: Ale di chat mawon an: m\u0027ap chase move lespri yo, m\u0027ap geri moun malad j\u00F2di a ak denmen, nan twa jou m\u0027ap fin travay mwen."
        },
        {
          "text": "Men, f\u00F2k mwen kontinye mache j\u00F2di a, denmen ak apre denmen tou, paske sa pa bon pou yo touye yon pwof\u00E8t l\u00F2t kote pase nan lavil Jerizal\u00E8m."
        },
        {
          "text": "Jerizal\u00E8m, Jerizal\u00E8m, ou menm k\u0027ap touye pwof\u00E8t yo, k\u0027ap touye moun Bondye voye ba ou yo ak kout w\u00F2ch, depi lontan mwen te vle sanble moun ou yo tankou yon manman poul sanble ti pitit li yo anba z\u00E8l li, men ou pa t\u0027 vle!"
        },
        {
          "text": "Enben, kay ou yo va rete san moun. M\u0027ap di ou sa: nou p\u0027ap w\u00E8 m\u0027 ank\u00F2, jouk l\u00E8 a va rive pou nou di: benediksyon pou moun ki vini nan non M\u00E8t la."
        }
      ]
    },
    {
      "VERS": [
        {
          "text": "Yon jou repo, Jezi te al lakay yonn nan ch\u00E8f farizyen yo pou l\u0027 manje. Moun ki te la yo t\u0027ap veye li."
        },
        {
          "text": "Yon nonm ki te gen maladi anfle te la devan Jezi."
        },
        {
          "text": "Jezi pran lapaw\u00F2l, li mande dir\u00E8kte lalwa ak farizyen yo: Eske lalwa p\u00E8m\u00E8t moun f\u00E8 gerizon jou repo a, wi ou non?"
        },
        {
          "text": "Yo pa reponn li. L\u00E8 sa a, Jezi pran nonm malad la, li geri l\u0027, epi li voye l\u0027 ale."
        },
        {
          "text": "Apre sa, li di yo: Si yonn nan nou gen yon pitit gason l\u0027 osinon yon b\u00E8f li ki tonbe nan yon pi yon jou repo, \u00E8ske li p\u0027ap wete l\u0027 menm l\u00E8 a?"
        },
        {
          "text": "Yo pa t\u0027 kapab reponn li anyen sou sa."
        },
        {
          "text": "Jezi te w\u00E8 ki jan moun yo te envite yo t\u0027ap chwazi pi bon plas. Li rakonte parab\u00F2l sa a pou yo tout, li di:"
        },
        {
          "text": "L\u00E8 yo envite ou nan yon n\u00F2s, pa al chita nan pi bon plas la. Paske, si nan envite yo gen yon moun ki pi enp\u00F2tan pase ou,"
        },
        {
          "text": "moun ki envite nou toul\u00E8de a kapab vin di ou: Bay moun sa a plas la. L\u00E8 sa a, wa wont, wa blije al chita nan plas d\u00E8y\u00E8."
        },
        {
          "text": "Men, l\u00E8 yo envite ou, mete k\u00F2 ou d\u00E8y\u00E8; konsa, l\u00E8 moun ki envite ou la vini, la ka di ou: Zanmi mwen, pase pi devan nan yon pi bon plas. L\u00E8 sa a, se va yon lwanj pou ou devan tout moun ki chita b\u00F2 tab la ansanm ak ou yo."
        },
        {
          "text": "Se konsa, moun ki vle leve t\u00E8t li, y\u0027a desann li, moun ki desann t\u00E8t li, y\u0027a leve li."
        },
        {
          "text": "Jezi pale ak moun ki te envite l\u0027 la. Li di li: L\u00E8 w\u0027ap f\u00E8 yon f\u00E8t, piti ou gwo, pa envite ni zanmi ou, ni fr\u00E8 ou, ni fanmi ou, ni vwazen ou yo ki rich. Paske, yon l\u00E8 y\u0027a envite ou tou. Konsa, se tankou si yo ta renm\u00E8t ou sa ou te f\u00E8 a."
        },
        {
          "text": "Men, l\u00E8 w\u0027ap f\u00E8 yon f\u00E8t, envite p\u00F2v yo, enfim yo, moun k\u0027ap bwete, moun av\u00E8g yo."
        },
        {
          "text": "Konsa, se va yon benediksyon, paske yo p\u0027ap kapab rann ou lapar\u00E8y. Se Bondye ki va renm\u00E8t ou sa l\u00E8 tout moun ki f\u00E8 byen yo va leve soti vivan nan lanm\u00F2."
        },
        {
          "text": "L\u00E8 l\u0027 tande paw\u00F2l sa yo, yonn nan moun ki te chita b\u00F2 tab la di Jezi konsa: Se va yon gwo benediksyon pou moun ki va chita b\u00F2 tab pou manje nan peyi kote Bondye Wa a."
        },
        {
          "text": "Jezi reponn li: Vwala, se te yon nonm ki te f\u00E8 yon gwo f\u00E8t, li te envite anpil moun."
        },
        {
          "text": "L\u00E8 pou f\u00E8t la k\u00F2manse, li voye domestik li di envite yo: Vini non, tout bagay fin pare koulye a."
        },
        {
          "text": "Men, tout envite yo, yonn apre l\u00F2t, pran f\u00E8 eskiz. Premye a di li: Mwen f\u00E8k achte yon t\u00E8, f\u00F2k m\u0027 al w\u00E8 li. Tanpri, eskize mwen."
        },
        {
          "text": "Yon l\u00F2t di li: Mwen f\u00E8k achte senk p\u00E8 b\u00E8f; mwen pral seye yo. Tanpri, eskize mwen."
        },
        {
          "text": "Yon l\u00F2t di: Mwen f\u00E8k sot marye, se pout\u00E8t sa mwen pa ka ale."
        },
        {
          "text": "Domestik la tounen, li rap\u00F2te tout repons sa yo bay m\u00E8t li. L\u00E8 sa a, m\u00E8t kay la vin ank\u00F2l\u00E8; li di domestik la: Ale vit sou tout plas yo ak nan tout lari, mennen tout p\u00F2v yo vin isit, tout enfim yo, tout moun av\u00E8g ak moun k\u0027ap bwete yo."
        },
        {
          "text": "Apre sa, domestik la di: M\u00E8t, nou f\u00E8 tou sa ou te mande nou f\u00E8, men gen plas toujou."
        },
        {
          "text": "M\u00E8t la di domestik la: Ale nan gran chemen ak nan tout ti wout. Mezi moun wa jwenn, f\u00E8 yo antre pou kay mwen an ka plen."
        },
        {
          "text": "Paske, m\u0027ap di nou sa: Nan moun mwen te envite yo, pa gen yon s\u00E8l ladan yo k\u0027ap goute nan manje m\u0027 lan."
        },
        {
          "text": "L\u00E8 sa a, te gen anpil anpil moun ki t\u0027ap f\u00E8 wout ansanm ak Jezi. Li vire, li di yo:"
        },
        {
          "text": "Yon moun ki vin jwenn mwen, si li pa rayi papa l\u0027, manman l\u0027, pitit li, fr\u00E8 l\u0027, s\u00E8 l\u0027, menm pw\u00F2p t\u00E8t pa l\u0027, li pa kapab disip mwen."
        },
        {
          "text": "Moun ki pa pote kwa l\u0027 epi ki pa swiv mwen, li pa kapab disip mwen non plis."
        },
        {
          "text": "Si yonn nan nou vle f\u00E8 yon gwo batisman, premye bagay pou l\u0027 f\u00E8: se pou l\u0027 chita pou l\u0027 kalkile konbe sa pral koute l\u0027 pou l\u0027 w\u00E8 si li gen kont lajan pou l\u0027 fin f\u00E8 travay la."
        },
        {
          "text": "Si l\u0027 pa f\u00E8 sa, l\u0027ap fin poze fondasyon an, epi l\u0027 p\u0027ap ka fini batisman an. L\u00E8 sa a, tout moun ki va w\u00E8 sa va pran pase l\u0027 nan betiz."
        },
        {
          "text": "Y\u0027a di: Nonm lan k\u00F2manse bati, men li pa kapab fini."
        },
        {
          "text": "Konsa tou, si yon wa vle f\u00E8 lag\u00E8 ak yon l\u00F2t wa, premye bagay pou l\u0027 f\u00E8: l\u0027ap chita pou l\u0027 egzaminen bagay la byen, pou l\u0027 w\u00E8 si, av\u00E8k dimil (10.000) \u00F2m, li kapab mache kontre l\u00F2t wa a k\u0027ap mache sou li ak venmil (20.000) \u00F2m."
        },
        {
          "text": "Si li pa kapab, antan l\u00F2t wa a lwen toujou, l\u0027ap voye k\u00E8k mesaje b\u00F2 kote l\u0027 pou mande l\u0027 f\u00E8 aranjman."
        },
        {
          "text": "Jezi di yo ank\u00F2: Konsa tou, nou yonn la a pa kab disip mwen, si l\u0027 pa detache k\u00E8 l\u0027 sou tou sa l\u0027 genyen."
        },
        {
          "text": "S\u00E8l, se yon bon bagay; men si s\u00E8l la p\u00E8di gou l\u0027, ak kisa pou n\u0027 f\u00E8 l\u0027 sale ank\u00F2?"
        },
        {
          "text": "L\u00E8 sa a, s\u00E8l la pa bon pou mete ni nan jaden ni nan fimye, se jete pou yo voye sa jete. Si nou gen z\u00F2r\u00E8y pou n\u0027 tande, tande."
        }
      ]
    },
    {
      "VERS": [
        {
          "text": "Tout p\u00E8sept\u00E8 kontribisyon yo ak moun k\u0027ap f\u00E8 sa ki mal yo t\u0027ap pwoche b\u00F2 kot Jezi pou tande sa l\u0027 t\u0027ap di."
        },
        {
          "text": "Farizyen yo ak dir\u00E8kt\u00E8 lalwa yo t\u0027ap babye. Yo t\u0027ap di: Nonm sa a ap resevwa moun k\u0027ap f\u00E8 sa ki mal, epi l\u0027ap manje ak yo."
        },
        {
          "text": "L\u00E8 sa a, Jezi di yo parab\u00F2l sa a:"
        },
        {
          "text": "Sipoze yonn nan nou gen san (100) mouton. Si l\u0027 p\u00E8di yonn ladan yo, \u00E8ske li p\u0027ap kite katrevendisn\u00E8f l\u00F2t mouton yo nan dez\u00E8 a, pou li al d\u00E8y\u00E8 sak p\u00E8di a? L\u0027ap chache l\u0027 jouk li jwenn li."
        },
        {
          "text": "L\u00E8 l\u0027 jwenn li, l\u0027ap mete l\u0027 sou zep\u00F2l li ak k\u00E8 kontan."
        },
        {
          "text": "L\u00E8 l\u0027 tounen lakay li av\u00E8 l\u0027, l\u0027ap rele tout zanmi l\u0027 ak tout vwazen l\u0027 yo, l\u0027ap di yo: vin f\u00E8 f\u00E8t av\u00E8 m\u0027, mwen jwenn mouton m\u0027 ki te p\u00E8di a."
        },
        {
          "text": "Konsa tou, m\u0027ap di nou, va gen plis kontantman nan sy\u00E8l la pou yon s\u00E8l moun ki t\u0027ap f\u00E8 sa ki mal epi ki tounen vin jwenn Bondye, pase pou katrevendisn\u00E8f moun k\u0027ap mache dwat, ki pa bezwen tounen vin jwenn Bondye."
        },
        {
          "text": "Osinon ank\u00F2, sipoze yon fanm ki gen dis py\u00E8s lajan. Si li p\u00E8di yonn ladan yo, \u00E8ske li p\u0027ap limen lanp, bale tout kay la, chache nan tout ti kwen jouk li jwenn li?"
        },
        {
          "text": "L\u00E8 l\u0027 jwenn li, l\u0027ap rele zanmi l\u0027 ak vwazen li yo, l\u0027ap di yo: vin f\u00E8 f\u00E8t av\u00E8 m\u0027; mwen jwenn py\u00E8s lajan m\u0027 ki te p\u00E8di a."
        },
        {
          "text": "Konsa tou, m\u0027ap di nou sa, gen kontantman nan mitan zanj Bondye yo pou yon s\u00E8l moun ki t\u0027ap viv nan peche epi ki tounen vin jwenn Bondye."
        },
        {
          "text": "Jezi di ank\u00F2: Vwala, se te yon nonm ki te gen de pitit gason."
        },
        {
          "text": "Pi piti a di papa l\u0027: Papa, ban m\u0027 pa m\u0027 nan byen nou yo. L\u00E8 sa a, papa a separe byen l\u0027 yo bay tou de."
        },
        {
          "text": "K\u00E8k jou apre, ti gason an ranmase tout af\u00E8 l\u0027, li pati, li ale nan yon peyi byen lwen. Antan li la, li lage k\u00F2 l\u0027 nan banb\u00F2ch, li gaspiye tout lajan l\u0027."
        },
        {
          "text": "L\u00E8 msye fin depanse tout lajan l\u0027, yon gwo grangou tonbe sou peyi a. L\u00E8 sa a, li vin nan nesesite."
        },
        {
          "text": "li al mande travay lakay yon abitan nan peyi a. Abitan an voye l\u0027 nan jaden l\u0027 al gade kochon."
        },
        {
          "text": "L\u00E8 sa a, li ta byen renmen plen vant li ak sa kochon yo t\u0027ap manje a, men pesonn pa t\u0027 ba li."
        },
        {
          "text": "Se l\u00E8 sa a at\u00F2 li pran kalkile sou sitiyasyon l\u0027. Li di konsa: Gade kantite moun k\u0027ap travay kay papa m\u0027 pou lajan! Yo jwenn manje depase sa yo ka manje. Epi mwen menm, m\u0027ap mouri grangou isit la."
        },
        {
          "text": "M\u0027ap leve, mwen pral tounen jwenn papa m\u0027, m\u0027ap di li: Papa, mwen peche kont Bondye, mwen peche kont ou menm tou."
        },
        {
          "text": "Mwen pa merite pou ou konsidere m\u0027 pou pitit ou ank\u00F2. Gade m\u0027 tankou yonn nan moun k\u0027ap travay av\u00E8 ou yo."
        },
        {
          "text": "Li leve vre, li pran chemen tounen kay papa li. Msye te byen lwen kay la toujou l\u00E8 papa a w\u00E8 li. K\u00E8 papa a f\u00E8 l\u0027 mal, li kouri al rankontre l\u0027, li pase men l\u0027 nan kou pitit la epi li bo li."
        },
        {
          "text": "Pitit la di li: Papa, mwen peche kont Bondye, mwen peche kont ou menm tou; mwen pa merite pou ou konsidere m\u0027 pou pitit ou ank\u00F2."
        },
        {
          "text": "Men, papa a di domestik li yo: Ale vit. Pote pi b\u00E8l rad la, mete l\u0027 sou li pou mwen. Mete yon bag nan dw\u00E8t li, mete soulye nan pye li."
        },
        {
          "text": "Al chache jenn ti towo nou t\u0027ap angrese a, touye l\u0027. Ann fete, ann manje."
        },
        {
          "text": "Paske, pitit gason m\u0027 sa a te mouri, men li tounen vivan ank\u00F2; li te p\u00E8di, koulye a mwen jwenn li. Epi, yo k\u00F2manse f\u00E8 f\u00E8t."
        },
        {
          "text": "L\u00E8 sa a, pi gran gason an te nan jaden. Antan l\u0027ap soti nan jaden, l\u00E8 l\u0027 rive pre kay la, li tande mizik la ak vwa moun k\u0027ap danse yo."
        },
        {
          "text": "Li rele yonn nan domestik yo, li mande li: Sak genyen?"
        },
        {
          "text": "Domestik la di li: Ti fr\u00E8 ou la tounen. Papa ou f\u00E8 touye jenn ti towo nou t\u0027ap angrese a, paske li jwenn msye an sante."
        },
        {
          "text": "Gran fr\u00E8 a f\u00E8 k\u00F2l\u00E8, li derefize antre nan kay la. Papa a soti, li mande l\u0027 pou l\u0027 antre."
        },
        {
          "text": "Men, gran fr\u00E8 a reponn papa a: Gade tout tan mwen genyen depi m\u0027ap s\u00E8vi ou; mwen pa janm derespekte l\u00F2d ou. Men, ou pa janm ban m\u0027 yon ti kabrit menm pou m\u0027 f\u00E8 f\u00E8t ak zanmi m\u0027 yo."
        },
        {
          "text": "Men, l\u00E8 pitit gason ou lan tounen, li menm ki fin gaspiye tout byen ou yo ak jenn\u00E8s, se pou li ou f\u00E8 touye jenn towo nou t\u0027ap angrese a."
        },
        {
          "text": "Papa a di li: Pitit mwen, ou toujou la av\u00E8 m\u0027; tout sa m\u0027 genyen se pou ou."
        },
        {
          "text": "Men, f\u00F2k kanmenm nou te f\u00E8 f\u00E8t, nou pa t\u0027 ka pa kontan, paske fr\u00E8 ou la te mouri, men li tounen vivan, li te p\u00E8di, mwen jwenn li koulye a."
        }
      ]
    },
    {
      "VERS": [
        {
          "text": "Jezi di disip li yo: Vwala, se te yon nonm rich ki te gen yon jeran. Yo vin rap\u00F2te l\u0027 jan jeran an ap gaspiye tout byen l\u0027 yo."
        },
        {
          "text": "Li rele jeran an, li di li: Kisa m\u0027 tande y\u0027ap di sou ou konsa? vin f\u00E8 regleman travay ou av\u00E8 m\u0027, paske mwen p\u0027ap kite byen m\u0027 yo sou kont ou ank\u00F2."
        },
        {
          "text": "Jeran an di nan k\u00E8 l\u0027: Patwon an pral kase m\u0027 nan dj\u00F2b sa a; kisa m\u0027 pral f\u00E8 koulye a? Mwen pa gen f\u00F2s pou m\u0027 al travay lat\u00E8. Epi se va yon wont pou m\u0027 al mande charite!"
        },
        {
          "text": "Bon, mwen konn sa m\u0027 pral f\u00E8 pou l\u00E8 m\u0027 p\u00E8di dj\u00F2b mwen m\u0027a toujou gen moun ki pou resevwa m\u0027 lakay yo."
        },
        {
          "text": "Jeran an f\u00E8 rele tout moun ki te dwe m\u00E8t la, li f\u00E8 yo vini yonn apre l\u00F2t. Li di premye a: Konbe ou dwe m\u00E8t la?"
        },
        {
          "text": "Li reponn: Mwen dwe l\u0027 san (100) bidon lwil. Msye di l\u0027: Men papye ou la, chita, ekri senkant. F\u00E8 vit."
        },
        {
          "text": "Apre sa, li di yon l\u00F2t; Ou menm, konbe ou dwe? Li reponn: San sak (100) mayi. Msye di l\u0027: Men papye ou la, ekri katreven."
        },
        {
          "text": "Nonm rich la f\u00E8 jeran visye a konpliman dapre li te aji ak ladr\u00E8s sa a. Paske moun k\u0027ap viv dapre prensip lemonn yo regle zaf\u00E8 yo pi byen pase moun ki gen limy\u00E8 a."
        },
        {
          "text": "Jezi di yo ank\u00F2: Nou menm, men sa m\u0027ap di nou: Bat pou nou f\u00E8 zanmi ak rich\u00E8s ki sou lat\u00E8. Konsa, l\u00E8 rich\u00E8s nou va fini, y\u0027a resevwa nou nan kay Bondye ki la pou tout tan an."
        },
        {
          "text": "Moun ki kenbe paw\u00F2l li nan tout ti bagay, la kenbe l\u0027 nan gwo bagay tou. Men, moun ki pa serye nan ti bagay, li p\u0027ap serye nan gwo bagay non plis."
        },
        {
          "text": "Si ou pa s\u00E8vi byen ak rich\u00E8s ou gen sou lat\u00E8, kil\u00E8s ki va f\u00E8 ou konfyans pou rich\u00E8s tout bon yo?"
        },
        {
          "text": "Si ou pa t\u0027 s\u00E8vi byen av\u00E8k sa ki te pou l\u00F2t moun, ki moun ki va ba ou sak pou ou a?"
        },
        {
          "text": "Pesonn pa ka s\u00E8vi de m\u00E8t byen anmenmtan. Li gen pou l\u0027 rayi yonn si l\u0027 renmen l\u00F2t la. L\u0027ap s\u00E8vi yonn byen, men l\u0027ap meprize l\u00F2t la. Nou pa ka s\u00E8vi Bondye ak lajan anmenmtan."
        },
        {
          "text": "Farizyen yo t\u0027ap koute tout paw\u00F2l sa yo tou. Yo t\u0027ap pase Jezi nan betiz paske yo te renmen lajan."
        },
        {
          "text": "L\u00E8 sa a Jezi di yo: Nou menm, n\u0027ap chache par\u00E8t pou pi bon devan moun, men Bondye konnen sa ki nan k\u00E8 nou. Bagay moun bay plis enp\u00F2tans, se yo Bondye pa vle w\u00E8."
        },
        {
          "text": "K\u00F2mandman Moyiz ak liv pwof\u00E8t yo te gen f\u00F2s lalwa jouk tan Jan Batis te rive. Men, depi l\u00E8 sa a, se anonse y\u0027ap anonse bon nouv\u00E8l peyi kote Bondye Wa a, se nan goumen pou moun antre ladan li."
        },
        {
          "text": "Men, l\u0027ap pi fasil pou sy\u00E8l la ak t\u00E8 a dispar\u00E8t pase pou yon s\u00E8l ti detay nan lalwa a p\u00E8di val\u00E8 li."
        },
        {
          "text": "Si yon nonm kite ak madanm li pou l\u0027 marye ak yon l\u00F2t, nonm sa a f\u00E8 adilt\u00E8. L\u00E8 yon mari kite madanm li, si yon l\u00F2t nonm marye ak madanm lan, nonm sa a f\u00E8 adilt\u00E8 tou."
        },
        {
          "text": "Vwala, se te yon nonm rich ki te konn abiye ak b\u00E8l twal wouj e blan ki te koute ch\u00E8. Chak jou, se te gwo f\u00E8t banb\u00F2ch lakay li."
        },
        {
          "text": "Te gen yon p\u00F2v yo rele Laza ki te kouche nan pap\u00F2t nonm rich la. Laza te kouvri ak malenng."
        },
        {
          "text": "Li te byen anvi plen vant li ak bagay ki t\u0027ap soti tonbe anba tab nonm rich la. Sa ki pi r\u00E8d, chen t\u0027ap vin niche malenng li yo tou."
        },
        {
          "text": "P\u00F2v la vin mouri, zanj Bondye yo pote l\u0027 mete b\u00F2 kot Abraram nan sy\u00E8l la. Nonm rich la mouri tou, yo antere li."
        },
        {
          "text": "Pandan l\u0027 te kote tout m\u00F2 yo ye a nan mitan soufrans, li voye je l\u0027 byen lwen li w\u00E8 Abraram ak Laza ansanm av\u00E8k li."
        },
        {
          "text": "Nonm rich la rele: Abraram papa, gen pitye pou mwen non! Voye Laza tranpe ti bout dw\u00E8t li nan yon ti tak dl\u00F2 pou l\u0027 mete yon frech\u00E8 sou lang mwen, paske se pa ti soufri m\u0027ap soufri nan flanm sa a."
        },
        {
          "text": "Abraram reponn li: Pitit mwen, chonje byen: ou te resevwa tout bon bagay pa ou yo pandan ou te sou lat\u00E8. L\u00E8 sa a menm, Laza te nan tout miz\u00E8 li. Koulye a, li jwenn konsolasyon b\u00F2 isit la, ou menm w\u0027ap soufri."
        },
        {
          "text": "Epitou, gen yon gwo twou ki separe nou av\u00E8 ou, konsa pa gen mwayen pou moun sot isit la pou y\u0027 al jwenn ou, osinon pou moun ta soti kote ou ye a pou vin jwenn nou."
        },
        {
          "text": "Nonm rich la di li: Tanpri, Abraram papa, voye Laza kay papa mwen."
        },
        {
          "text": "Mwen gen senk fr\u00E8. Mwen ta vle li al di yo jan bagay la ye pou yo pa vin isit nan touman sa a."
        },
        {
          "text": "Abraram reponn li: Yo gen Moyiz ak pwof\u00E8t yo pou av\u00E8ti yo, se pou yo koute yo."
        },
        {
          "text": "Li di li: Non, papa Abraram, yo p\u0027ap koute. Men, si yonn nan m\u00F2 yo al jwenn yo, y\u0027a chanje lavi yo."
        },
        {
          "text": "L\u00E8 sa a, Abraram di li: Si yo pa koute Moyiz ak pwof\u00E8t yo, yo p\u0027ap kite pesonn l\u00F2t f\u00E8 yo w\u00E8 verite a. Li ta m\u00E8t yon m\u00F2 ki ta leve vivan ank\u00F2, yo p\u0027ap koute li."
        }
      ]
    },
    {
      "VERS": [
        {
          "text": "Jezi di disip li yo: Ap toujou gen bagay k\u0027ap f\u00E8t ki pou f\u00E8 moun f\u00E8 peche. Men, mal\u00E8 pou moun ki lak\u00F2z bagay sa yo rive."
        },
        {
          "text": "Li ta pi bon pou li si yo ta mare yon gwo w\u00F2l moulen nan kou l\u0027 epi yo voye l\u0027 jete nan lanm\u00E8; wi, sa ta pi bon pou li pase pou l\u0027 ta lak\u00F2z yonn nan ti piti sa yo tonbe nan peche."
        },
        {
          "text": "Veye k\u00F2 nou byen. Si fr\u00E8 ou tonbe nan peche, rale z\u00F2r\u00E8y li. Si l\u0027 chanje konp\u00F2tman li, padonnen li."
        },
        {
          "text": "Si nan yon s\u00E8l jounen an li peche s\u00E8t fwa kont ou, si toules\u00E8t fwa yo, li tounen vin jwenn ou pou l\u0027 di ou: Mwen p\u0027ap f\u00E8 sa ank\u00F2, se pou ou padonnen li."
        },
        {
          "text": "Ap\u00F2t yo di Jezi: F\u00E8 nou gen plis konfyans non."
        },
        {
          "text": "Jezi di yo: Si nou te gen konfyans nan Bondye gwos\u00E8 yon ti grenn moutad, nou ta di pye sikom\u00F2 sa a: Derasinen t\u00E8t ou sot la a, al plante t\u00E8t ou nan lanm\u00E8, li ta obeyi nou."
        },
        {
          "text": "Sipoze yonn nan nou gen yon domestik k\u0027ap travay t\u00E8 l\u0027 osinon k\u0027ap gade mouton pou li. L\u00E8 domestik la soti nan jaden, \u00E8ske l\u0027ap di li: Pwoche vit, vin chita b\u00F2 tab la pou ou manje."
        },
        {
          "text": "Non. Okontr\u00E8. L\u0027ap di li: Pare manje pou mwen. Twouse pony\u00E8t ou pou ou ka s\u00E8vi m\u0027 pandan m\u0027ap manje, pandan m\u0027ap bw\u00E8. Se l\u00E8 m\u0027 fin manje, ou menm wa manje, wa bw\u00E8."
        },
        {
          "text": "Li pa gen m\u00E8si pou l\u0027 di domestik la paske domestik la f\u00E8 sa l\u0027 te mande l\u0027 f\u00E8 a, pa vre."
        },
        {
          "text": "Se menm jan an tou pou nou, l\u00E8 nou fin f\u00E8 tou sa yo te mande nou f\u00E8, se pou n\u0027 di: Se domestik nou ye, nou f\u00E8 sa n\u0027 te dwe f\u00E8."
        },
        {
          "text": "Pandan Jezi te nan chemen pou li al Jerizal\u00E8m, li t\u0027ap pase sou fwonty\u00E8 ki separe peyi Samari ak peyi Galile."
        },
        {
          "text": "Antan l\u0027 t\u0027ap antre nan yon bouk, dis moun ki te gen maladi lal\u00E8p vin kontre li. Yo rete kanpe byen lwen l\u0027,"
        },
        {
          "text": "yo pale byen f\u00F2, yo di l\u0027 konsa: Jezi, M\u00E8t, gen pitye pou nou."
        },
        {
          "text": "L\u00E8 Jezi w\u00E8 yo, li di: Al f\u00E8 pr\u00E8t yo w\u00E8 nou. Pandan yo taprale, yo geri."
        },
        {
          "text": "Yonn ladan yo ki w\u00E8 li geri tounen sou wout li, li t\u0027ap f\u00E8 lwanj Bondye byen f\u00F2 pou tout moun tande."
        },
        {
          "text": "Li lage k\u00F2 l\u0027 at\u00E8 nan pye Jezi, li di l\u0027 m\u00E8si. Nonm sa a te yon moun p\u00E8yi Samari."
        },
        {
          "text": "Jezi pran lapaw\u00F2l, li di l\u0027: Nou toul\u00E8dis te geri pa vre. Kote n\u00E8f l\u00F2t yo?"
        },
        {
          "text": "Se etranje sa a s\u00E8lman ki chonje pou l\u0027 vin f\u00E8 lwanj Bondye?"
        },
        {
          "text": "Epi li di li: Leve non. Ou m\u00E8t ale. Se konfyans ou nan Bondye ki geri ou."
        },
        {
          "text": "Farizyen yo mande Jezi kil\u00E8 Bondye t\u0027ap vin tabli gouv\u00E8nman l\u0027 lan. Li reponn yo: Bondye ap vin tabli gouv\u00E8nman l\u0027 lan yon jan pou tout moun w\u00E8 li."
        },
        {
          "text": "Men, yo p\u0027ap di: Men l\u0027 b\u00F2 isit, osinon: Men l\u0027 b\u00F2 laba. Paske, konnen sa byen, gouvenman Bondye a la nan mitan nou."
        },
        {
          "text": "Epi li di disip yo: Gen yon l\u00E8 nou va anvi w\u00E8 yonn nan jou ki pou Moun Bondye voye nan lach\u00E8 a, men nou p\u0027ap w\u00E8 sa."
        },
        {
          "text": "Y\u0027a di nou: Gade, men l\u0027 b\u00F2 isit, osinon: Gade, men l\u0027 b\u00F2 laba. Pa ale, pa kouri d\u00E8y\u00E8 yo."
        },
        {
          "text": "L\u00E8 yon kout z\u00E8kl\u00E8 f\u00E8 yan, li klere sy\u00E8l la byen klere depi yon bout jouk nan l\u00F2t bout la, pa vre. Se va menm jan an tou pou Moun Bondye voye nan lach\u00E8 a, l\u00E8 jou l\u0027 va rive."
        },
        {
          "text": "Men, anvan sa, li gen pou l\u0027 soufri anpil, moun al\u00E8kile yo p\u0027ap vle w\u00E8 li."
        },
        {
          "text": "Sa ki te rive nan tan Noe a se sa k\u0027ap rive tou l\u00E8 jou a va rive pou Moun Bondye voye nan lach\u00E8 a vini."
        },
        {
          "text": "Moun t\u0027ap manje, yo t\u0027ap bw\u00E8, moun t\u0027ap marye, yo t\u0027ap marye pitit fi yo; se konsa tout bagay te ye, jouk jou Noe te antre nan gwo batiman an. L\u00E8 inondasyon an f\u00E8t, li touye yo tout."
        },
        {
          "text": "Sa ki te rive nan tan L\u00F2t la va rive menm jan an tou. Moun t\u0027ap manje, yo t\u0027ap bw\u00E8, yo t\u0027ap achte, yo t\u0027ap plante, yo t\u0027ap bati."
        },
        {
          "text": "Men, jou L\u00F2t soti kite lavil Sod\u00F2m lan, dife souf grennen sot nan sy\u00E8l la tankou lapli, tonbe sou yo; yo tout peri."
        },
        {
          "text": "Se va menm jan an tou l\u00E8 jou a va rive pou Moun Bondye voye nan lach\u00E8 a par\u00E8t."
        },
        {
          "text": "Jou sa a, moun ki va sou t\u00E8t kay p\u0027ap bezwen desann anndan kay la ale pran zaf\u00E8 li. Moun ki nan jaden p\u0027ap bezwen tounen lakay ank\u00F2."
        },
        {
          "text": "Chonje istwa madanm L\u00F2t la."
        },
        {
          "text": "Moun ki va chache sove lavi l\u0027 va p\u00E8di l\u0027; men moun ki va p\u00E8di lavi l\u0027 va kons\u00E8ve li."
        },
        {
          "text": "M\u0027ap di nou sa: Jou lannwit sa a, va gen de moun sou yon menm kabann; y\u0027ap pran yonn, y\u0027ap kite l\u00F2t la."
        },
        {
          "text": "Va gen de fanm k\u0027ap pile grenn ansanm: y\u0027ap pran yonn, y\u0027ap kite l\u00F2t la."
        },
        {
          "text": "Va gen dez\u00F2m nan yon menm jaden; y\u0027ap pran yonn, y\u0027ap kite l\u00F2t la."
        },
        {
          "text": "Disip yo pran lapaw\u00F2l, yo mande l\u0027 konsa: Ki kote sa pral f\u00E8t, M\u00E8t? Li reponn yo: Kote kadav la va ye, se la votou yo va sanble."
        }
      ]
    },
    {
      "VERS": [
        {
          "text": "Jezi rakonte yo parab\u00F2l sa a pou l\u0027 te moutre yo nesesite pou yo toujou lapriy\u00E8 san yo pa janm dekouraje:"
        },
        {
          "text": "Vwala, se te yon jij ki te rete nan yon lavil; li pa t\u0027 p\u00E8 Bondye ni li pa t\u0027 respekte pesonn."
        },
        {
          "text": "Nan menm lavil sa a, te gen yon v\u00E8v ki te konn vin b\u00F2 kot jij la. V\u00E8v la te toujou ap di li: Rann mwen jistis kont moun ki nan kont av\u00E8 m\u0027 lan non."
        },
        {
          "text": "Pandan lontan jij la te refize f\u00E8 sa pou li. Men, yon l\u00E8 li di nan k\u00E8 l\u0027: Se vre, mwen pa p\u00E8 Bondye, ni mwen pa rete ak moun."
        },
        {
          "text": "Men, fanm sa a ap plede nwi mwen. M\u0027ap rann li jistis, konsa la sispann anbete mwen."
        },
        {
          "text": "Jezi di: Nou tande sa move jij la di!"
        },
        {
          "text": "Bon! Eske Bondye pa ta regle zaf\u00E8 pitit li yo, moun li menm li chwazi yo, l\u00E8 y\u0027ap rele nan pye l\u0027 lajounen kou lannwit? Eske l\u0027ap pran anpil tan pou l\u0027 ede yo?"
        },
        {
          "text": "M\u0027ap di nou sa: L\u0027ap regle zaf\u00E8 yo vit vit. Men, l\u00E8 Moun Bondye voye nan lach\u00E8 a va vini, \u00E8ske la jwenn moun ki gen konfyans nan Bondye ank\u00F2 sou lat\u00E8?"
        },
        {
          "text": "Jezi di parab\u00F2l sa a pou moun ki te kw\u00E8 yo bon devan Bondye epi ki t\u0027ap meprize l\u00F2t moun:"
        },
        {
          "text": "Dez\u00F2m moute nan tanp lan al lapriy\u00E8. Yonn te yon farizyen, l\u00F2t la yon p\u00E8sept\u00E8 kontribisyon."
        },
        {
          "text": "Farizyen an te kanpe apa, li t\u0027ap lapriy\u00E8 konsa: Bondye, m\u0027ap di ou m\u00E8si dapre mwen pa v\u00F2l\u00F2, ni visye, ni adilt\u00E8 tankou l\u00F2t yo; m\u00E8si dapre mwen pa tankou p\u00E8sept\u00E8 kontribisyon sa a."
        },
        {
          "text": "Chak senmenn mwen pase de jou ap f\u00E8 j\u00E8n, mwen bay ladim nan tou sa mwen genyen."
        },
        {
          "text": "P\u00E8sept\u00E8 kontribisyon an menm te rete d\u00E8y\u00E8, li pa t\u0027 menm gen kouraj leve je l\u0027 nan sy\u00E8l; li t\u0027ap bat lestonmak li, li t\u0027ap di: Bondye, gen pitye pou mwen ki f\u00E8 anpil peche."
        },
        {
          "text": "L\u00E8 sa a, Jezi di yo: M\u0027ap di nou sa, se pa farizyen an non, men se p\u00E8sept\u00E8 kontribisyon an ki tounen lakay li ak padon Bondye. Paske, yon moun ki vle leve t\u00E8t li, y\u0027a desann li, yon moun ki desann t\u00E8t li, y\u0027a leve li."
        },
        {
          "text": "Yo te mennen ata tibebe bay Jezi pou l\u0027 te mete men sou t\u00E8t yo. L\u00E8 disip yo w\u00E8 sa, yo t\u0027ap di moun yo pa f\u00E8 sa."
        },
        {
          "text": "Men, Jezi rele timoun yo vin jwenn li, li di: Kite timoun yo vin jwenn mwen. Pa anpeche yo vini, paske peyi kote Bondye Wa a, se pou tout moun ki tankou timoun sa yo li ye."
        },
        {
          "text": "Sa m\u0027ap di nou la a, se vre wi: si yon moun pa asepte otorite Bondye a tankou yon timoun, li p\u0027ap janm mete pye l\u0027 nan peyi kote Bondye Wa a."
        },
        {
          "text": "Yonn nan ch\u00E8f jwif yo mande Jezi: Bon M\u00E8t, kisa pou m\u0027 f\u00E8 pou m\u0027 resevwa lavi ki p\u0027ap janm fini an?"
        },
        {
          "text": "Jezi di li: Poukisa ou rele m\u0027 bon? Se yon s\u00E8l bon ki genyen, se Bondye."
        },
        {
          "text": "Ou konn k\u00F2mandman yo: Piga ou f\u00E8 adilt\u00E8, piga ou touye moun, piga ou v\u00F2l\u00F2, piga ou f\u00E8 manti sou moun, respekte papa ou ak manman ou."
        },
        {
          "text": "Nonm lan reponn: Mwen swiv tout bagay sa yo depi m\u0027 te tikatkat."
        },
        {
          "text": "L\u00E8 Jezi tande sa, li di l\u0027: Ou manke yon bagay toujou: vann tou sa ou genyen, separe lajan an bay p\u00F2v. Apre sa, wa gen yon rich\u00E8s nan sy\u00E8l la. Epi vin swiv mwen."
        },
        {
          "text": "Men, paw\u00F2l sa a te f\u00E8 nonm lan lapenn anpil paske li te gen anpil byen."
        },
        {
          "text": "Jezi w\u00E8 jan sa te f\u00E8 nonm lan lapenn, li di konsa: Sa ap difisil n\u00E8t pou moun rich antre nan peyi kote Bondye Wa a."
        },
        {
          "text": "L\u0027ap pi fasil pou gwo b\u00E8t yo rele chamo a pase nan je yon zegwi pase pou yon rich antre nan peyi kote Bondye Wa a."
        },
        {
          "text": "Moun ki t\u0027ap koute l\u0027 yo di l\u0027: Nan kondisyon sa a, ki moun ki ka sove?"
        },
        {
          "text": "Jezi reponn yo: Sa l\u00E8z\u00F2m pa ka f\u00E8, Bondye ka f\u00E8 li."
        },
        {
          "text": "L\u00E8 sa a, Py\u00E8 di l\u0027: Tande, men nou kite tou sa nou te genyen pou nou swiv ou."
        },
        {
          "text": "Jezi di yo: Sa m\u0027ap di nou la a, se vre wi: Nenp\u00F2t moun ki kite kay li, osinon madanm li, osinon fr\u00E8 l\u0027, osinon papa l\u0027 ak manman l\u0027, osinon pitit li pout\u00E8t peyi kote Bondye Wa a,"
        },
        {
          "text": "moun sa a gen pou l\u0027 resevwa plis pase sa depi nan tan sa a, epi nan tan k\u0027ap vini apre sa a li gen pou l\u0027 resevwa lavi ki p\u0027ap janm fini an."
        },
        {
          "text": "Jezi pran douz disip yo apa, li di yo: Tande, men n\u0027ap moute Jerizal\u00E8m kote tou sa pwof\u00E8t yo te ekri sou Moun Bondye voye nan lach\u00E8 a pral rive."
        },
        {
          "text": "Yo pral lage l\u0027 nan men moun l\u00F2t nasyon yo, y\u0027a pase l\u0027 nan rizib, y\u0027a joure l\u0027, y\u0027a krache sou li."
        },
        {
          "text": "Apre sa, y\u0027a bat li byen bat, y\u0027a touye l\u0027; men sou twa jou la leve soti vivan nan lanm\u00F2."
        },
        {
          "text": "Men, disip yo pa t\u0027 konprann anyen nan sa; sans paw\u00F2l la te kache pou yo, yo pa t\u0027 kapab konnen sa Jezi t\u0027ap di yo konsa."
        },
        {
          "text": "L\u00E8 sa a, Jezi te pr\u00E8t pou antre Jeriko; te gen yon nonm av\u00E8g chita b\u00F2 chemen an ki t\u0027ap mande charite."
        },
        {
          "text": "L\u00E8 l\u0027 tande foul moun yo ap pase, li mande sak genyen."
        },
        {
          "text": "Yo di li: Se Jezi, moun Nazar\u00E8t la, k\u0027ap pase."
        },
        {
          "text": "Li pran rele: Jezi, pitit David la, pitye pou mwen."
        },
        {
          "text": "Moun ki t\u0027ap mache devan yo t\u0027ap kouri d\u00E8y\u00E8 l\u0027 pou te f\u00E8 l\u0027 pe bouch li. Men, li t\u0027ap rele pi r\u00E8d: Pitit David la, pitye pou mwen."
        },
        {
          "text": "Jezi rete, li bay l\u00F2d pou yo mennen l\u0027 ba li. L\u00E8 av\u00E8g la pwoche, Jezi mande li:"
        },
        {
          "text": "Kisa ou vle m\u0027 f\u00E8 pou ou? Li reponn: M\u00E8t, f\u00E8 m\u0027 w\u00E8 ank\u00F2."
        },
        {
          "text": "Epi Jezi di li: W\u00E8 non. Se konfyans ou nan Bondye ki geri ou."
        },
        {
          "text": "Menm l\u00E8 a, av\u00E8g la w\u00E8. Apre sa, li t\u0027ap swiv Jezi. Li t\u0027ap f\u00E8 lwanj Bondye. L\u00E8 p\u00E8p la w\u00E8 sa, yo tout pran f\u00E8 lwanj Bondye tou."
        }
      ]
    },
    {
      "VERS": [
        {
          "text": "Jezi antre Jeriko, li t\u0027ap trav\u00E8se lavil la."
        },
        {
          "text": "Te gen yon nonm nan lavil la yo rele Zache. Li te ch\u00E8f p\u00E8sept\u00E8 kontribisyon yo, se te yon nonm rich."
        },
        {
          "text": "Li t\u0027ap chache w\u00E8 ki moun Jezi ye. Men, li te yon nonm ti tay. Ak\u00F2z foul moun yo, li pa t\u0027 kapab rive w\u00E8 li."
        },
        {
          "text": "Li pran kouri devan; li moute sou yon pye sikom\u00F2 pou l\u0027 w\u00E8 Jezi ki te gen pou l\u0027 te pase b\u00F2 la."
        },
        {
          "text": "L\u00E8 Jezi rive la, li leve je l\u0027 anl\u00E8, li di l\u0027: Zache, f\u00E8 vit desann. F\u00F2k mwen f\u00E8 ladesant lakay ou j\u00F2di a."
        },
        {
          "text": "Zache prese desann, li resevwa Jezi ak k\u00E8 kontan."
        },
        {
          "text": "L\u00E8 yo w\u00E8 sa, tout moun pran babye, yo t\u0027ap di: Men nonm lan f\u00E8 ladesant kay yon nonm ki plen peche."
        },
        {
          "text": "Zache leve kanpe, li di Jezi konsa: Koute, M\u00E8t. Mwen pral bay p\u00F2v mwatye tout byen mwen genyen. Si mwen te twonpe yon moun pou m\u0027 pran lajan l\u0027, mwen pral rann li kat fwa laval\u00E8."
        },
        {
          "text": "Jezi di li: J\u00F2di a, kay sa a delivre paske nonm sa a se yon pitit Abraram li ye tou."
        },
        {
          "text": "Moun Bondye voye nan lach\u00E8 a vin chache sa ki te p\u00E8di pou l\u0027 delivre yo."
        },
        {
          "text": "Apre sa, Jezi rakonte yon parab\u00F2l pou moun ki te f\u00E8k tande paw\u00F2l sa yo. Paske li te toupre lavil Jerizal\u00E8m lan, yo te kw\u00E8 gouv\u00E8nman Bondye ki Wa a tapral par\u00E8t touswit."
        },
        {
          "text": "Men sa l\u0027 di yo: Vwala, se te yon nonm gran fanmi ki te al nan yon peyi byen lwen. Li te al f\u00E8 yo ba l\u0027 otorite pou l\u0027 wa, apre sa pou l\u0027 te tounen lakay li ank\u00F2."
        },
        {
          "text": "Anvan li ale, li rele dis nan domestik li yo, li ba yo chak yon py\u00E8s l\u00F2, li di yo: F\u00E8 lajan an travay jouk mwen tounen."
        },
        {
          "text": "Men, pw\u00F2p moun peyi l\u0027 yo te rayi li. Yo voye k\u00E8k mesaje d\u00E8y\u00E8 l\u0027 pou di: Nou pa vle nonm sa a pou wa nou."
        },
        {
          "text": "Malgre sa, yo bay nonm lan otorite pou l\u0027 wa, epi l\u0027 tounen nan peyi li. L\u00E8 sa a, li f\u00E8 rele domestik li te bay lajan yo pou yo vin kote l\u0027: li te bezwen konnen ki benefis yo chak te f\u00E8."
        },
        {
          "text": "Premye a vini, li di: Monwa, py\u00E8s l\u00F2 ou te ban mwen an rap\u00F2te dis py\u00E8s ank\u00F2."
        },
        {
          "text": "Wa a di l\u0027: Sa se b\u00E8l bagay. Ou se yon bon domestik. M\u0027ap mete ou gouv\u00E8nen dis vil, paske ou te f\u00E8 ti travay sa a byen."
        },
        {
          "text": "Dezy\u00E8m lan vini, li di: Monwa, py\u00E8s l\u00F2 ou te ban mwen an rap\u00F2te senk l\u00F2t py\u00E8s."
        },
        {
          "text": "Wa a di l\u0027: Ou menm, m\u0027ap mete ou gouv\u00E8nen senk vil."
        },
        {
          "text": "Yon l\u00F2t vini, li di: Monwa, men py\u00E8s l\u00F2 ou la. Mwen te sere l\u0027 nan yon mouchwa."
        },
        {
          "text": "Mwen te p\u00E8 ou, paske ou se yon nonm ki di: ou pran sa ki pa pou ou, ou rek\u00F2lte sa ou pa simen."
        },
        {
          "text": "Wa a reponn: Gade jan ou se yon move domestik! M\u0027ap jije ou ak paw\u00F2l ki sot nan bouch ou. Ou te konnen m\u0027 se yon nonm ki di, mwen pran sa ki pa pou mwen, mwen rek\u00F2lte sa m\u0027 pa simen,"
        },
        {
          "text": "poukisa ou pa t\u0027 mete lajan m\u0027 labank; l\u00E8 m\u0027 ta tounen, mwen ta wete l\u0027 ak yon enter\u00E8."
        },
        {
          "text": "Li di moun ki te la yo: Wete lajan an nan men li. Bay nonm ki gen dis py\u00E8s yo li."
        },
        {
          "text": "Yo di l\u0027: Men, monwa, li gen dis py\u00E8s deja."
        },
        {
          "text": "Mwen di nou: Moun ki genyen deja a, y\u0027a ba li ank\u00F2; men moun ki pa gen anyen menm lan, y\u0027a wete nan men l\u0027 menm ti sa l\u0027 te genyen an."
        },
        {
          "text": "Kanta l\u00E8nmi m\u0027 yo ki pa t\u0027 vle mwen pou wa yo, mennen yo isit, touye yo la devan je mwen."
        },
        {
          "text": "Apre Jezi fin pale konsa, li pran mache devan yo pou li al Jerizal\u00E8m."
        },
        {
          "text": "L\u00E8 Jezi rive toupre Betfaje ak Betani, b\u00F2 ti m\u00F2n Oliv la, li pran de nan disip li yo, li voye yo devan,"
        },
        {
          "text": "li di yo konsa: Ale nan bouk ki devan nou an. L\u00E8 n\u0027a rive, n\u0027a jwenn yon jenn ti bourik mare; pesonn pa k\u00F2 janm moute sou li. Lage l\u0027, mennen l\u0027 ban mwen."
        },
        {
          "text": "Nenp\u00F2t moun ki mande nou: Poukisa n\u0027ap lage l\u0027? N\u0027a reponn: Se M\u00E8t la ki bezwen li."
        },
        {
          "text": "De disip yo ale; yo jwenn tout bagay jan Jezi te di yo a."
        },
        {
          "text": "Pandan y\u0027ap lage ti bourik la, m\u00E8t li di yo: Poukisa n\u0027ap lage ti bourik la?"
        },
        {
          "text": "Yo reponn: Se M\u00E8t la ki bezwen li."
        },
        {
          "text": "Apre sa, yo mennen ti bourik la bay Jezi. Yo mete rad yo sou do ti bourik la, yo f\u00E8 Jezi moute sou li."
        },
        {
          "text": "Pandan Jezi t\u0027ap vanse sou bourik la, moun yo tann rad yo at\u00E8 sou tout chemen an."
        },
        {
          "text": "L\u00E8 l\u0027 rive toupre Jerizal\u00E8m, nan ladesant m\u00F2n Oliv la, yon s\u00E8l kontantman pran tout foul moun ki t\u0027ap swiv li yo; yo pran f\u00E8 lwanj Bondye byen f\u00F2 pou tout mirak yo te w\u00E8."
        },
        {
          "text": "Yo t\u0027ap di: benediksyon pou Wa ki vini nan non M\u00E8t la! K\u00E8 poze pou tout moun nan sy\u00E8l la! Lwanj pou Bondye!"
        },
        {
          "text": "Te gen k\u00E8k farizyen nan mitan foul la. Yo di Jezi konsa: M\u00E8t, many\u00E8 f\u00E8 disip ou yo pe bouch yo non."
        },
        {
          "text": "Jezi reponn: M\u0027ap di nou sa: si yo pe bouch yo, w\u00F2ch yo va pran rele."
        },
        {
          "text": "L\u00E8 Jezi rive toupre lavil la, li w\u00E8 l\u0027, li pran kriye sou li,"
        },
        {
          "text": "li di: Si s\u00E8lman, j\u00F2di a ou te kapab konprann, ou menm tou, bagay ki pou f\u00E8 k\u00E8 ou poze? Men, koulye a, yo kache; ou pa kapab w\u00E8 yo!"
        },
        {
          "text": "Gen yon tan k\u0027ap vin sou ou: l\u00E8 sa a, l\u00E8nmi ou yo va s\u00E8nen ou toupatou, y\u0027a f\u00E8men ou n\u00E8t, y\u0027a kwense ou sou tout b\u00F2."
        },
        {
          "text": "Y\u0027a detwi ou n\u00E8t ansanm ak tout moun ki nan mitan ou yo. Yo p\u0027ap kite yon w\u00F2ch kanpe sou yon l\u00F2t, paske ou pa t\u0027 rekon\u00E8t jou Bondye te vin pote ou sekou a."
        },
        {
          "text": "Jezi antre nan tanp lan, li pran chase tout moun ki t\u0027ap vann yo."
        },
        {
          "text": "Li di yo: Men sa ki ekri: Se pou kay mwen an yon kay kote moun vin lapriy\u00E8 nan pye m\u0027; men, nou menm, nou f\u00E8 l\u0027 tounen kach\u00E8t v\u00F2l\u00E8."
        },
        {
          "text": "Chak jou, Jezi te nan tanp lan, li t\u0027ap moutre moun yo anpil bagay. Ch\u00E8f pr\u00E8t yo, dir\u00E8kt\u00E8 lalwa yo ak ch\u00E8f p\u00E8p la t\u0027ap chache ki jan pou yo touye li."
        },
        {
          "text": "Men, yo pa t\u0027 kapab jwenn yon jan pou yo te f\u00E8 sa, paske tout p\u00E8p la t\u0027ap koute sa l\u0027 t\u0027ap di san yo pa p\u00E8di yon mo."
        }
      ]
    },
    {
      "VERS": [
        {
          "text": "Yon jou konsa, Jezi te nan tanp lan; li t\u0027ap moutre p\u00E8p la anpil bagay; li t\u0027ap anonse yo bon nouv\u00E8l la. Ch\u00E8f pr\u00E8t yo, dir\u00E8kt\u00E8 lalwa yo ak ch\u00E8f fanmi yo vin rive."
        },
        {
          "text": "Yo di li: Many\u00E8 di nou ki dwa ou genyen pou w\u0027ap f\u00E8 tout bagay sa yo? Wi, kil\u00E8s ki ba ou otorite pou f\u00E8 yo?"
        },
        {
          "text": "Jezi reponn yo: Mwen pral poze nou yon keksyon, mwen menm tou."
        },
        {
          "text": "Di mwen kil\u00E8s ki te voye Jan Batis batize moun: Bondye osinon l\u00E8z\u00F2m?"
        },
        {
          "text": "Men, yonn t\u0027ap di l\u00F2t: Si nou reponn se Bondye ki voye l\u0027, la mande nou poukisa nou pa t\u0027 kw\u00E8 li."
        },
        {
          "text": "Si nou reponn se l\u00E8z\u00F2m ki voye l\u0027, tout p\u00E8p la va touye nou ak kout w\u00F2ch, paske yo tout te gen konviksyon Jan Batis te yon pwof\u00E8t."
        },
        {
          "text": "L\u00E8 sa a yo reponn li: Nou pa konn ki moun ki te voye l\u0027 batize."
        },
        {
          "text": "Jezi di yo: Enben, mwen menm tou, mwen p\u0027ap di nou av\u00E8k ki otorite m\u0027ap f\u00E8 bagay sa yo."
        },
        {
          "text": "Apre sa, Jezi pran rakonte p\u00E8p la parab\u00F2l sa a: Vwala, se te yon nonm ki te plante yon jaden rezen. Li antann li av\u00E8k k\u00E8k moun pou okipe jaden an pou li. Apre sa, li kite peyi a, li al f\u00E8 lontan dey\u00F2."
        },
        {
          "text": "L\u00E8 sezon rek\u00F2t la rive, li voye yon domestik kote moun ki t\u0027ap pran swen jaden an pou li. Li te voye chache p\u00F2syon pa l\u0027 nan rek\u00F2t rezen an nan men yo. Men, kiltivat\u00E8 yo bat domestik la byen bat, epi yo voye l\u0027 tounen bay m\u00E8t jaden an san yo pa ba l\u0027 anyen."
        },
        {
          "text": "M\u00E8t jaden an voye yon l\u00F2t domestik kote yo ank\u00F2. Men, yo bat li byen bat, yo joure l\u0027 byen joure, epi yo voye l\u0027 tounen san yo pa ba l\u0027 anyen."
        },
        {
          "text": "M\u00E8t jaden an voye yon twazy\u00E8m domestik. Fwa sa a, yo blese l\u0027, yo mete l\u0027 dey\u00F2."
        },
        {
          "text": "L\u00E8 sa a, m\u00E8t jaden an di: Kisa pou m\u0027 f\u00E8? Bon, mwen pral voye pitit gason mwen renmen anpil la. Omwens y\u0027a gen resp\u00E8 pou li."
        },
        {
          "text": "Men, l\u00E8 kiltivat\u00E8 yo w\u00E8 pitit m\u00E8t jaden an, yonn di l\u00F2t: Men eritye a! Ann touye l\u0027, konsa jaden an va rete pou nou."
        },
        {
          "text": "Yo jete l\u0027 dey\u00F2 jaden an, yo touye li. At\u00F2, kisa m\u00E8t jaden an pral f\u00E8 yo?"
        },
        {
          "text": "L\u0027ap vini, l\u0027ap f\u00E8 touye tout kiltivat\u00E8 yo, epi l\u0027ap bay l\u00F2t moun jaden rezen an. L\u00E8 p\u00E8p la tande sa, yo di: Mande Bondye padon!"
        },
        {
          "text": "Men, Jezi gade yo, li mande yo: Ki sans nou bay paw\u00F2l sa ki ekri a: W\u00F2ch moun ki t\u0027ap bati yo te voye jete a, se li menm ki tounen w\u00F2ch ki kenbe kay la."
        },
        {
          "text": "Tout moun ki bite sou w\u00F2ch sa a gen pou kase ren yo. Men, si se w\u00F2ch la menm ki tonbe sou yon moun, li gen pou l\u0027 kraze moun lan an miy\u00E8t moso."
        },
        {
          "text": "Menm l\u00E8 a, ch\u00E8f pr\u00E8t yo ak dir\u00E8kt\u00E8 lalwa yo t\u0027ap chache mete men sou li, paske yo te byen konnen se pou yo Jezi te bay parab\u00F2l sa a. Men, yo te p\u00E8 p\u00E8p la."
        },
        {
          "text": "Yo pran veye Jezi. Yo voye espyon d\u00E8y\u00E8 li. Espyon yo pran p\u00F2z moun debyen yo, pou w\u00E8 si yo te ka pran yon paw\u00F2l nan bouch li pou akize li. Konsa, yo ta kapab lage l\u0027 nan men gouv\u00E8n\u00E8 a ki te gen pouvwa ak tout otorite."
        },
        {
          "text": "Espyon yo poze l\u0027 keksyon sa a: M\u00E8t, nou konnen ou se moun serye. Tou sa ou di ak tou sa ou moutre nou se verite. Ou pa gade sou figi moun, men ou moutre chemen Bondye a jan li ye a."
        },
        {
          "text": "Many\u00E8 di nou: Eske lalwa nou an p\u00E8m\u00E8t nou peye Seza lajan kontribisyon an, wi ou non?"
        },
        {
          "text": "Men, Jezi w\u00E8 se nan p\u00E8len yo te vle pran li. Li di yo:"
        },
        {
          "text": "Moutre m\u0027 yon py\u00E8s lajan. P\u00F2tre ki moun ak non ki moun ki sou py\u00E8s lajan an? Yo reponn li: Se p\u00F2tre Seza ak non Seza."
        },
        {
          "text": "L\u00E8 sa a li di yo: Enben, bay Seza sak pou Seza, bay Bondye sak pou Bondye."
        },
        {
          "text": "Yo pa t\u0027 kapab jwenn anyen ki mal nan sa l\u0027 t\u0027ap di devan p\u00E8p la. Okontr\u00E8, paw\u00F2l sa a te f\u00E8 yo pi sezi ank\u00F2. Yo f\u00E8men bouch yo san di yon mo."
        },
        {
          "text": "Sadiseyen yo se yon gwoup jwif ki di moun mouri pa leve ank\u00F2. Gen k\u00E8k ladan yo ki vin b\u00F2 kot Jezi ak yon keksyon. Yo di l\u0027 konsa:"
        },
        {
          "text": "M\u00E8t, Moyiz te ekri l\u00F2d sa a ban nou: L\u00E8 yon nonm marye mouri san kite pitit, si l\u0027 gen yon fr\u00E8, fr\u00E8 a gen pou l\u0027 marye av\u00E8k madanm defen an pou l\u0027 sa f\u00E8 pitit pou fr\u00E8 l\u0027 ki mouri a."
        },
        {
          "text": "Se konsa, te gen s\u00E8t fr\u00E8. Premye a marye, li mouri san l\u0027 pa kite pitit."
        },
        {
          "text": "Dezy\u00E8m lan marye ak v\u00E8v la. Apre sa, twazy\u00E8m lan marye av\u00E8 l\u0027 tou."
        },
        {
          "text": "Konsa konsa, s\u00E8t fr\u00E8 yo marye ak fanm lan yonn apre l\u00F2t, epi yo tout yo mouri san kite pitit."
        },
        {
          "text": "Apre yo tout fin mouri, fanm lan mouri pout\u00E8t pa l\u0027 tou."
        },
        {
          "text": "L\u00E8 m\u00F2 yo va gen pou yo leve, fanm sa a ki te madanm tout s\u00E8t fr\u00E8 yo, madanm kil\u00E8s nan yo li pral ye la a menm?"
        },
        {
          "text": "Jezi reponn yo: Isit sou lat\u00E8, fanm ak gason nan marye."
        },
        {
          "text": "Men, fanm ak gason ki merite pou yo leve soti vivan nan lanm\u00F2 pou yo ka patisipe nan lavi k\u0027ap vini an, moun sa yo pa nan marye ank\u00F2."
        },
        {
          "text": "Yo pa ka mouri ank\u00F2, se tankou zanj Bondye yo ye, yo se pitit Bondye, paske yo leve soti vivan nan lanm\u00F2."
        },
        {
          "text": "Wi, moun mouri gen pou yo leve. Se Moyiz menm ki moutre nou sa, l\u00E8 b\u00F2 ti touf bwa a, li te rele Bondye: Bondye Abraram, Bondye Izarak, Bondye Jak\u00F2b."
        },
        {
          "text": "Bondye se Bondye moun vivan li ye, li pa Bondye moun mouri, paske pou li tout moun vivan."
        },
        {
          "text": "L\u00E8 sa a, k\u00E8k dir\u00E8kt\u00E8 lalwa pran lapaw\u00F2l, yo di: M\u00E8t, ou byen pale."
        },
        {
          "text": "Apre sa, yo pa t\u0027 gen odas poze l\u0027 ankenn l\u00F2t keksyon."
        },
        {
          "text": "Jezi di yo: Ki jan yo f\u00E8 di Kris la se pitit pitit David li ye?"
        },
        {
          "text": "Men, sa David menm te di nan liv S\u00F2m yo: Bondye M\u00E8t la te di Sey\u00E8 mwen an: Chita la sou b\u00F2 dwat mwen,"
        },
        {
          "text": "jouk tan mwen f\u00E8 l\u00E8nmi yo tounen yon ti ban pou lonje pye ou."
        },
        {
          "text": "Si David rele Kris la Sey\u00E8, ki jan pou Kris la ta ka pitit pitit li?"
        },
        {
          "text": "L\u00E8 sa a, tout p\u00E8p la t\u0027ap koute Jezi. Li di disip li yo:"
        },
        {
          "text": "Pran prekosyon nou av\u00E8k dir\u00E8kt\u00E8 lalwa yo. Yo renmen pwonmennen av\u00E8k rad long yo; yo renmen moun bese t\u00E8t yo jouk at\u00E8 pou di yo bonjou sou plas piblik; l\u00E8 y\u0027 al nan sinag\u00F2g, yo toujou ap chache pou yo chita kote pou tout moun ka w\u00E8 yo; nan resepsyon yo chache pi bon plas la."
        },
        {
          "text": "Se piye y\u0027ap piye p\u00F2v v\u00E8v yo, anmenmtan y\u0027ap plede f\u00E8 lapriy\u00E8 byen long pou par\u00E8t pi bon. Chatiman moun sa yo pral pi r\u00E8d."
        }
      ]
    },
    {
      "VERS": [
        {
          "text": "Jezi pwonmennen je l\u0027 toupatou nan tanp lan, epi li w\u00E8 moun rich yo ki t\u0027ap mete lajan nan bwat kote yo mete ofrann nan tanp lan."
        },
        {
          "text": "Li w\u00E8 yon p\u00F2v v\u00E8v tou ki t\u0027ap mete de ti k\u00F2b kwiv."
        },
        {
          "text": "Li di: Sa m\u0027ap di nou la a, se vre wi: p\u00F2v v\u00E8v sa a bay plis pase tout l\u00F2t moun yo."
        },
        {
          "text": "Paske, tout moun sa yo, se sa yo pa bezwen yo mete nan bwat la; men li menm, nan tout miz\u00E8 li, li bay tou sa l\u0027 te gen pou l\u0027 viv."
        },
        {
          "text": "Te gen k\u00E8k moun ki t\u0027ap pale sou tanp lan; yo t\u0027ap di jan li te byen dekore av\u00E8k b\u00E8l w\u00F2ch li yo ansanm ak tout b\u00E8l bagay moun te ofri bay Bondye. L\u00E8 sa a, Jezi di:"
        },
        {
          "text": "Nou w\u00E8 tout bagay sa yo, yon jou, p\u0027ap gen de w\u00F2ch k\u0027ap kanpe yonn sou l\u00F2t. Tou sa pral kraze n\u00E8t vide at\u00E8."
        },
        {
          "text": "Yo mande li: M\u00E8t, kil\u00E8 sa va rive? Kisa ki va f\u00E8 nou konnen l\u00E8 tout bagay sa yo pr\u00E8t pou rive?"
        },
        {
          "text": "Jezi di yo: Atansyon pou pesonn pa twonpe nou. Paske, plizy\u00E8 moun va vin sou non mwen, y\u0027a di se yo menm ki Kris la, ou ank\u00F2 jou a rive! Pa koute yo."
        },
        {
          "text": "L\u00E8 n\u0027a pran nouv\u00E8l lag\u00E8 ak revolisyon k\u0027ap f\u00E8t, nou pa bezwen p\u00E8. F\u00F2k bagay sa yo rive anvan. Men, se p\u0027ap ank\u00F2 lafen an sa."
        },
        {
          "text": "Li di yo ank\u00F2: Yon p\u00E8p va goumen ak yon l\u00F2t p\u00E8p; yon peyi va atake yon l\u00F2t peyi."
        },
        {
          "text": "Va gen gwo tranblemannt\u00E8. Nan div\u00E8s kote va gen grangou ak epidemi. L\u00E8 sa a, va gen bagay terib ak gwo kokenn chenn siy k\u0027ap par\u00E8t nan sy\u00E8l la."
        },
        {
          "text": "Men anvan tou sa, y\u0027ap arete nou, y\u0027ap maltrete nou; y\u0027ap trennen nou nan sinag\u00F2g pou yo jije nou; y\u0027ap mete nou nan prizon, y\u0027ap f\u00E8 nou konpar\u00E8t devan wa ak ch\u00E8f gouv\u00E8nman pout\u00E8t mwen."
        },
        {
          "text": "Se va yon b\u00E8l okazyon pou nou kanpe pale verite a."
        },
        {
          "text": "Mete sa byen nan t\u00E8t nou: nou pa bezwen bat t\u00E8t nou pou nou konnen davans ki jan nou pral f\u00E8 defans nou."
        },
        {
          "text": "Se mwen menm ki va mete paw\u00F2l nan bouch nou, ki va ban nou konprann. Konsa, nan moun ki nan kont av\u00E8k nou yo, yo yonn p\u0027ap ka kenbe t\u00E8t ak nou, ni yo p\u0027ap kapab demanti sa n\u0027a di."
        },
        {
          "text": "L\u00E8 sa a, se papa nou ak manman nou, fr\u00E8 nou, pw\u00F2p fanmi nou ak bon zanmi nou ki va denonse nou, y\u0027ap f\u00E8 touye anpil nan nou."
        },
        {
          "text": "Tout moun pral rayi nou pout\u00E8t mwen."
        },
        {
          "text": "Men, pa yon grenn cheve nan t\u00E8t nou p\u0027ap p\u00E8di."
        },
        {
          "text": "Kenbe f\u00E8m, se konsa n\u0027a sove lavi nou."
        },
        {
          "text": "L\u00E8 n\u0027a w\u00E8 yon bann lame ap s\u00E8nen lavil Jerizal\u00E8m toupatou, n\u0027a konnen l\u00E8 sa a yo pr\u00E8t pou kraze l\u0027 n\u00E8t."
        },
        {
          "text": "Wi, l\u00E8 sa a tout moun ki nan peyi Jide, se sove al nan m\u00F2n; moun ki nan mitan lavil Jerizal\u00E8m, se kouri met dey\u00F2. Moun ki nan jaden p\u0027ap bezwen antre lavil."
        },
        {
          "text": "Jou sa yo, se va Jou Chatiman, l\u00E8 tou sa ki te ekri nan Liv la pral rive."
        },
        {
          "text": "L\u00E8 sa a, se p\u0027ap ti lapenn pou fanm ansent ak nouris yo, paske va gen yon gwo dezolasyon nan peyi a: k\u00F2l\u00E8 Bondye pral tonbe sou p\u00E8p sa a."
        },
        {
          "text": "Y\u0027ap touye yo ak nepe, y\u0027ap mete men sou yo, y\u0027ap dep\u00F2te yo nan tout l\u00F2t peyi. Pou lavil Jerizal\u00E8m lan menm, moun l\u00F2t nasyon yo gen pou yo foule l\u0027 anba pye yo, jouk tan d\u00E8le yo ba yo a va bout."
        },
        {
          "text": "Gen siy ki pou par\u00E8t nan sol\u00E8y, nan lalin ak nan zetwal yo. Sou lat\u00E8 menm, tout p\u00E8p yo pral pran tranble, yo p\u0027ap konn sa pou yo f\u00E8 devan gwo bri lanm\u00E8 a ap f\u00E8 ak lanm li yo."
        },
        {
          "text": "Gen moun k\u0027ap mouri t\u00E8lman y\u0027ap p\u00E8 l\u00E8 y\u0027a chonje mal\u00E8 ki pral rive sou tout lat\u00E8, paske pouvwa ki nan sy\u00E8l yo va tranble."
        },
        {
          "text": "L\u00E8 sa a, y\u0027a w\u00E8 m\u0027, mwen menm, Moun Bondye voye nan lach\u00E8 a, ap vini nan yon nwaj, av\u00E8k anpil pouvwa, nan mitan yon bann b\u00E8l bagay."
        },
        {
          "text": "L\u00E8 bagay sa yo va k\u00F2manse rive, leve kanpe, leve t\u00E8t nou, paske Bondye p\u0027ap lwen vin delivre nou."
        },
        {
          "text": "Epi Jezi di yo yon parab\u00F2l: Gade pye fig frans lan ak tout l\u00F2t pyebwa yo."
        },
        {
          "text": "L\u00E8 nou w\u00E8 yo k\u00F2manse ap boujonnen, nou tou konnen lete sou nou."
        },
        {
          "text": "Menm jan an tou, l\u00E8 n\u0027a w\u00E8 bagay sa yo rive, nou m\u00E8t konnen Gouv\u00E8nman Bondye ki Wa a toupre."
        },
        {
          "text": "Sa m\u0027ap di nou la a, se vre wi: gen moun k\u0027ap viv koulye a ki p\u0027ap gen tan mouri anvan tout bagay sa yo rive."
        },
        {
          "text": "Sy\u00E8l la ak tout t\u00E8 a va pase, men paw\u00F2l mwen yo p\u0027ap janm pase."
        },
        {
          "text": "Pran prekosyon nou, pa kite banb\u00F2ch, bweson ak traka lavi sa a chaje t\u00E8t nou pou jou a pa rive sou nou l\u00E8 n\u0027 pa ta kw\u00E8."
        },
        {
          "text": "Paske, jou sa a ap tonbe tankou yon privye sou tout moun ki rete sou lat\u00E8."
        },
        {
          "text": "Pa kite d\u00F2mi pran nou, lapriy\u00E8 tout tan; konsa n\u0027a gen f\u00F2s pou n\u0027 chape anba tou sa ki gen pou rive, pou n\u0027 ka kanpe dwat devan Moun Bondye voye nan lach\u00E8 a."
        },
        {
          "text": "Tout lajounen Jezi te nan tanp lan, li t\u0027ap moutre moun yo anpil bagay. Men, l\u00E8 sol\u00E8y fin kouche, li te konn soti al pase nwit sou m\u00F2n Oliv la."
        },
        {
          "text": "Chak maten, byen bon\u00E8, tout p\u00E8p la te konn al jwenn li nan tanp lan pou tande sa l\u0027 t\u0027ap di."
        }
      ]
    },
    {
      "VERS": [
        {
          "text": "F\u00E8t Pen san ledven yo, ki vle di f\u00E8t Delivrans jwif yo, te pr\u00E8t pou rive."
        },
        {
          "text": "Ch\u00E8f pr\u00E8t yo ak dir\u00E8kt\u00E8 lalwa yo t\u0027ap chache yon riz pou yo f\u00E8 touye Jezi, paske yo te p\u00E8 p\u00E8p la."
        },
        {
          "text": "L\u00E8 sa a, Satan antre nan t\u00E8t Jida yo te rele Iskari\u00F2t la, yonn nan douz disip yo."
        },
        {
          "text": "Jida al jwenn ch\u00E8f pr\u00E8t yo ak ch\u00E8f gad ki t\u0027ap veye tanp lan. Li di yo ki jan li ta ka f\u00E8 yo pran Jezi."
        },
        {
          "text": "Yo pa t\u0027 manke kontan, yo pwom\u00E8t pou yo ba l\u0027 lajan."
        },
        {
          "text": "Li tonbe dak\u00F2 ak yo. Se konsa Jida t\u0027ap chache yon bon okazyon pou l\u0027 te f\u00E8 yo pran Jezi san foul la pa konnen."
        },
        {
          "text": "Jou f\u00E8t Pen san ledven an te rive; se jou sa a pou yo te touye ti mouton yo pou manje Delivrans lan."
        },
        {
          "text": "Jezi voye Py\u00E8 ak Jan, li di yo konsa: Ale pare manje Delivrans lan pou n\u0027 kapab manje li."
        },
        {
          "text": "Yo mande li: Ki b\u00F2 ou ta vle nou pare li?"
        },
        {
          "text": "Li di yo: Gade. L\u00E8 n\u0027a antre lavil la, n\u0027a kontre ak yon nonm k\u0027ap pote yon krich dlo; swiv li jouk nan kay kote la antre a."
        },
        {
          "text": "N\u0027a di m\u00E8t kay la: M\u00E8t la voye mande ou kote py\u00E8s kay pou l\u0027 manje manje Delivrans lan av\u00E8k disip li yo?"
        },
        {
          "text": "L\u00E8 sa a la moutre nou yon gwo chanm anwo kay la, tou pare, tou meble. Se la n\u0027a pare manje Delivrans lan."
        },
        {
          "text": "Yo pati, yo jwenn tout bagay jan l\u0027 te di yo a. Epi yo pare manje Delivrans lan."
        },
        {
          "text": "L\u00E8 l\u00E8 a rive, Jezi chita b\u00F2 tab la av\u00E8k ap\u00F2t yo pou manje."
        },
        {
          "text": "Li di yo: Mwen pa t\u0027 manke anvi manje manje Delivrans sa a av\u00E8 n\u0027 anvan m\u0027 al soufri."
        },
        {
          "text": "Paske, m\u0027ap di nou sa: mwen p\u0027ap janm manje l\u0027 ank\u00F2 jouk jou la pran sans li n\u00E8t vre nan peyi kote Bondye Wa a."
        },
        {
          "text": "Apre sa, li pran yon gode, li di Bondye m\u00E8si, epi l\u0027 di: Men gode sa a, separe l\u0027 bay chak moun nan nou;"
        },
        {
          "text": "paske, m\u0027ap di nou sa, depi koulye a mwen p\u0027ap bw\u00E8 diven ank\u00F2 jouk l\u00E8 Bondye va vin pran pouvwa a nan men li."
        },
        {
          "text": "Apre sa, li pran pen, li di Bondye m\u00E8si, li kase li. Li ba yo l\u0027, epi li di yo: Sa se k\u00F2 mwen. Se mwen menm ki bay li pou nou. Se pou nou f\u00E8 sa pou nou ka toujou chonje mwen."
        },
        {
          "text": "Menm jan an tou, apre yo fin manje, li ba yo gode diven an. Li di yo: Gode sa a, se nouvo kontra Bondye pase ak moun. Se av\u00E8k san m\u0027 ki koule pou nou an li siyen l\u0027."
        },
        {
          "text": "Men gade! Moun k\u0027ap trayi m\u0027 lan, li la b\u00F2 tab la ansanm ak mwen!"
        },
        {
          "text": "Moun Bondye voye nan lach\u00E8 a pral mouri jan Bondye te vle l\u0027 la, se vre. Men, mal\u00E8 pou moun ki trayi l\u0027 la!"
        },
        {
          "text": "Latou, yonn pran mande l\u00F2t kil\u00E8s nan yo la a ki pral f\u00E8 bagay sa a."
        },
        {
          "text": "Epi yon gwo diskisyon leve nan mitan disip yo. Yo te vle konnen kil\u00E8s nan yo ki te dwe pase pou pi grann\u00E8g."
        },
        {
          "text": "Jezi di yo: Nan tout peyi, wa se k\u00F2mande yo k\u00F2mande, moun ki ch\u00E8f f\u00E8 nou rele yo Bon papa."
        },
        {
          "text": "Men pou nou menm, se pa konsa pou sa ye. Okontr\u00E8, sak pi grann\u00E8g nan mitan nou an, se pou l\u0027 tankou pi piti a; sa k\u0027ap k\u00F2mande a, se pou l\u0027 tankou sa k\u0027ap s\u00E8vi a."
        },
        {
          "text": "Kil\u00E8s ki pi grann\u00E8g: moun ki chita b\u00F2 tab la, osinon moun k\u0027ap s\u00E8vi l\u0027 la? Moun ki chita b\u00F2 tab la, pa vre? Tans\u00E8lman, mwen menm mwen nan mitan nou tankou moun k\u0027ap s\u00E8vi a."
        },
        {
          "text": "Nou menm, nou se moun ki kenbe f\u00E8m av\u00E8 m\u0027 nan tout tribilasyon mwen yo."
        },
        {
          "text": "Se pout\u00E8t sa, menm jan Papa a te ban m\u0027 dwa pou m\u0027 gouv\u00E8nen nan peyi kote li wa a, mwen menm tou, m\u0027ap ban nou dwa sa a."
        },
        {
          "text": "N\u0027a manje, n\u0027a bw\u00E8 sou tab ansanm av\u00E8 m\u0027 sou gov\u00E8nman mwen an. M\u0027a mete nou chita sou b\u00E8l fot\u00E8y pou nou jije douz branch fanmi Izray\u00E8l la."
        },
        {
          "text": "Simon, Simon, koute: Satan mande pouvwa pou l\u0027 pase nou tout nan laye, tankou grenn y\u0027ap vannen."
        },
        {
          "text": "Men, mwen lapriy\u00E8 pou ou, Simon, pou konfyans ou nan Bondye pa febli. Ou menm, l\u00E8 wa tounen vin jwenn mwen, bay fr\u00E8 ou yo f\u00F2s."
        },
        {
          "text": "Py\u00E8 di li: M\u00E8t, mwen pare pou m\u0027 al nan prizon av\u00E8 ou, pou m\u0027 mouri menm av\u00E8 ou."
        },
        {
          "text": "Jezi reponn li: Py\u00E8, tande sa m\u0027ap di ou: k\u00F2k p\u0027ap gen tan chante j\u00F2di a, w\u0027ap di ou pa konnen m\u0027 pandan twa fwa."
        },
        {
          "text": "Jezi di yo ank\u00F2: L\u00E8 m\u0027 te voye nou san lajan, san manje, san soulye, \u00E8ske nou te manke kich\u00F2y? Yo reponn li: Nou pa t\u0027 manke anyen."
        },
        {
          "text": "Li di yo: Bon, koulye a, moun ki gen yon lajan, se pou l\u0027 pran l\u0027; sa ki gen manje se pou l\u0027 pran l\u0027 tou. Moun ki pa gen nepe, se pou l\u0027 vann rad li pou l\u0027 achte yonn."
        },
        {
          "text": "Paske, tande byen sa m\u0027ap di nou: paw\u00F2l ki te ekri a, f\u00F2k li rive vre nan lavi mwen: Yo mete l\u0027 ansanm ak mechan yo. Wi, sa ki ekri sou mwen an pral rive."
        },
        {
          "text": "Disip yo di li: M\u00E8t, men de nepe. Li di yo: Sa kont."
        },
        {
          "text": "Apre sa, Jezi soti, li al m\u00F2n Oliv la, jan l\u0027 te konn f\u00E8 a. Disip yo swiv li."
        },
        {
          "text": "L\u00E8 l\u0027 rive, li di yo: Lapriy\u00E8 pou n\u0027 pa tonbe anba tantasyon."
        },
        {
          "text": "Epi li kite yo, li al pi devan, distans yon moun kab voye yon w\u00F2ch konsa. Li mete ajenou, li pran lapriy\u00E8."
        },
        {
          "text": "Li di: Papa, si ou vle, tanpri, wete gode soufrans sa a devan je mwen. Men, se pa volonte m\u0027 ki pou f\u00E8t, se volonte pa ou."
        },
        {
          "text": "L\u00E8 sa a, yon zanj Bondye soti nan sy\u00E8l la par\u00E8t devan li. Li te vin bay Jezi f\u00F2s."
        },
        {
          "text": "K\u00E8 Jezi te sere anpil, li t\u0027ap lapriy\u00E8 pi r\u00E8d. Swe t\u0027ap koule sou li tonbe at\u00E8 tankou gwo degout san."
        },
        {
          "text": "Apre li fin lapriy\u00E8, li leve, li vin b\u00F2 kot disip yo; li jwenn yo ap d\u00F2mi sit\u00E8lman yo te nan lapenn."
        },
        {
          "text": "Li di yo: Poukisa n\u0027ap d\u00F2mi konsa? Leve non, lapriy\u00E8 pou n\u0027 pa tonbe anba tantasyon."
        },
        {
          "text": "Jezi t\u0027ap pale toujou l\u00E8 yon bann moun vin rive. Jida, yonn nan douz disip yo, t\u0027ap mache devan. Li pwoche b\u00F2 kot Jezi pou l\u0027 bo li."
        },
        {
          "text": "Men, Jezi di li: Jida, se av\u00E8k yon bo w\u0027ap trayi Moun Bondye voye nan lach\u00E8 a?"
        },
        {
          "text": "Moun ki te av\u00E8k Jezi yo, l\u00E8 yo w\u00E8 sak t\u0027apral rive, yo mande li: M\u00E8t, \u00E8ske nou m\u00E8t voye kout nepe?"
        },
        {
          "text": "Yonn ladan yo gen tan pote domestik granpr\u00E8t la yon kou, li koupe z\u00F2r\u00E8y dwat li."
        },
        {
          "text": "Men, Jezi di yo: Non. Ase. Li manyen z\u00F2r\u00E8y nonm lan, li geri li."
        },
        {
          "text": "Apre sa, Jezi pale ak ch\u00E8f pr\u00E8t yo, ch\u00E8f lagad tanp lan ansanm ak ch\u00E8f fanmi yo ki te vin pran li. Li di yo: Nou vin d\u00E8y\u00E8 m\u0027 ak nepe epi baton, tankou si m\u0027 te yon ansasen."
        },
        {
          "text": "Toulejou mwen te la av\u00E8k nou nan tanp lan, nou pa t\u0027 chache arete mwen. Men koulye a, se jou pa n\u0027, se jou pouvwa ki travay nan f\u00E8nwa a."
        },
        {
          "text": "Yo arete Jezi, yo mennen li ale. Yo kondi l\u0027 kay granpr\u00E8t la. Py\u00E8 t\u0027ap swiv yo yon ti jan lwen lwen."
        },
        {
          "text": "Yo te limen yon dife nan mitan lakou a. Py\u00E8 al chita nan mitan moun ki te b\u00F2 dife a."
        },
        {
          "text": "Yon s\u00E8vant w\u00E8 Py\u00E8 chita b\u00F2 dife a; li fiske je l\u0027 sou li, li di: Nonm sa a te av\u00E8k li tou."
        },
        {
          "text": "Men, Py\u00E8 demanti l\u0027, li di: Madanm, mwen pa konnen li."
        },
        {
          "text": "Yon kad\u00E8 apre, yon l\u00F2t w\u00E8 l\u0027, epi l\u0027 di: Ou menm tou, ou f\u00E8 pati moun sa yo. Py\u00E8 di: Non, monch\u00E8, mwen pa f\u00E8 pati moun sa yo."
        },
        {
          "text": "Apre yon bon ti moman, yon l\u00F2t di l\u0027 ank\u00F2: Men wi, nonm sa a te av\u00E8 l\u0027. Se moun Galile li ye."
        },
        {
          "text": "Py\u00E8 reponn li: Monch\u00E8, mwen pa konnen sa ou ap di la a. Menm l\u00E8 a, antan li t\u0027ap pale toujou, yon k\u00F2k pran chante."
        },
        {
          "text": "Jezi vire, li gade Py\u00E8, epi Py\u00E8 vin chonje paw\u00F2l Sey\u00E8 a te di l\u0027: J\u00F2di a, k\u00F2k p\u0027ap gen tan chante, w\u0027ap di ou pa konnen mwen pandan twa fwa."
        },
        {
          "text": "Py\u00E8 soti, epi li tonbe kriye jouk li pa t\u0027 kapab ank\u00F2."
        },
        {
          "text": "Mesye ki t\u0027ap veye Jezi yo t\u0027ap pase l\u0027 nan rizib. Yo t\u0027ap ba l\u0027 kou."
        },
        {
          "text": "Yo te bouche je l\u0027, yo t\u0027ap mande li: Ki moun ki ba ou kou sa a? Devinen?"
        },
        {
          "text": "Epi yo t\u0027ap di l\u0027 anpil l\u00F2t jouman ank\u00F2."
        },
        {
          "text": "L\u00E8 l\u0027 fin f\u00E8 jou, tout ch\u00E8f fanmi yo, ch\u00E8f pr\u00E8t yo ansanm ak dir\u00E8kt\u00E8 lalwa yo reyini. Yo f\u00E8 mennen Jezi devan Gran Kons\u00E8y jwif yo."
        },
        {
          "text": "Yo mande li: Many\u00E8 di nou: \u00E8ske se ou ki Kris la? Jezi reponn yo: Si m\u0027 reponn nou, nou p\u0027ap vle kw\u00E8 mwen."
        },
        {
          "text": "Si m\u0027 poze nou yon keksyon, nou p\u0027ap vle reponn mwen."
        },
        {
          "text": "Men, depi j\u00F2di a, Moun Bondye voye nan lach\u00E8 a pral chita sou b\u00F2 dwat Bondye ki gen pouvwa a."
        },
        {
          "text": "Yo tout di li: Ou se pitit Bondye a, pa vre? Li reponn yo: Apa nou di li. Wi, se sa mwen ye menm."
        },
        {
          "text": "L\u00E8 sa a yo di: Sa nou bezwen temwen ank\u00F2 f\u00E8. Nou menm nou f\u00E8k tande paw\u00F2l ki soti nan bouch li."
        }
      ]
    },
    {
      "VERS": [
        {
          "text": "Tout bann moun yo leve, yo mennen Jezi devan Pilat."
        },
        {
          "text": "Rive la, yo pran depoze plent sou do l\u0027, yo di konsa: Nou jwenn nonm sa a ap moute t\u00E8t p\u00E8t la. L\u0027ap di yo pou yo pa peye Seza lajan taks yo. Li menm rive pretann se Kris la li ye, yon wa."
        },
        {
          "text": "Pilat mande li: Eske ou se wa jwif yo? Jezi reponn li: Se ou ki di li."
        },
        {
          "text": "Pilat di ch\u00E8f pr\u00E8t yo ak foul moun yo: Mwen pa w\u00E8 ankenn rezon pou m\u0027 kondannen nonm sa a."
        },
        {
          "text": "Men, yo kenbe la av\u00E8 l\u0027, yo di: L\u0027ap moute t\u00E8t p\u00E8p la ak paw\u00F2l l\u0027ap di yo. Li k\u00F2manse travay sa a depi nan peyi Galilye, li pase nan tout peyi Jide a, li rive jouk isit la."
        },
        {
          "text": "L\u00E8 Pilat tande sa, li mande yo si Jezi se moun Galile."
        },
        {
          "text": "Aprann Pilat aprann Jezi te soti nan rejyon ki te sou k\u00F2mandman Ew\u00F2d la, li voye Jezi bay Ew\u00F2d ki t\u0027ap pase k\u00E8k jou lavil Jerizal\u00E8m l\u00E8 sa a."
        },
        {
          "text": "Ew\u00F2d pa t\u0027 manke kontan l\u00E8 li w\u00E8 Jezi. Depi lontan li te konn tande pale sou li, li te anvi kontre av\u00E8 l\u0027. Li te kw\u00E8 li tapral w\u00E8 Jezi f\u00E8 k\u00E8k mirak."
        },
        {
          "text": "Li poze l\u0027 anpil keksyon, men Jezi pa reponn li anyen."
        },
        {
          "text": "Ch\u00E8f pr\u00E8t yo ak dir\u00E8kt\u00E8 lalwa yo te la. Yo t\u0027ap depoze anpil gwo plent kont Jezi."
        },
        {
          "text": "Ew\u00F2d menm ansanm ak tout gad li yo t\u0027ap pase Jezi nan rizib. Yo mete l\u0027 nan yon wonn tenten. Yo mete yon b\u00E8l rad sou li; epi yo voye l\u0027 tounen bay Pilat."
        },
        {
          "text": "Pilat ak Ew\u00F2d te l\u00E8nmi anvan sa. Menm jou sa a yo vin zanmi."
        },
        {
          "text": "Pilat sanble ch\u00E8f pr\u00E8t yo, tout otorite yo ansanm ak p\u00E8p la."
        },
        {
          "text": "Li di yo: Nou mennen nonm sa a ban mwen. Nou f\u00E8 m\u0027 konprann l\u0027ap moute t\u00E8t p\u00E8p la. Mwen menm, mwen poze l\u0027 keksyon devan nou, mwen pa janm jwenn li koupab. Li pa f\u00E8 ankenn nan move zak n\u0027ap plede di l\u0027 f\u00E8 yo."
        },
        {
          "text": "Ew\u00F2d pa jwenn li koupab non plis. Men li voye l\u0027 tounen ban mwen. Nonm sa a pa f\u00E8 anyen ki merite lanm\u00F2."
        },
        {
          "text": "Mwen pral f\u00E8 yo bat li byen bat, apre sa m\u0027a lage li."
        },
        {
          "text": "Pou chak f\u00E8t Delivrans, Pilat te blije lage yon prizonye ba yo."
        },
        {
          "text": "Yo tout pran rele ansanm: Touye nonm sa a, lage Barabas ban nou."
        },
        {
          "text": "Barabas sa a, se te yon nonm ki te nan prizon pout\u00E8t l\u00E8zam li te pran kont gouv\u00E8nman an epi pou yon moun li te touye nan lavil la."
        },
        {
          "text": "Pilat menm te vle lage Jezi. Li pale ak foul moun yo ank\u00F2."
        },
        {
          "text": "Men yo rele: Kloure l\u0027 sou yon kwa! Kloure l\u0027 sou yon kwa!"
        },
        {
          "text": "Yon twazy\u00E8m fwa ank\u00F2, Pilat di yo: Many\u00E8 di m\u0027 ki move zak li f\u00E8 konsa? Mwen menm, mwen pa jwenn anyen nan nonm sa a ki merite lanm\u00F2. Mwen pa di nou mwen pral f\u00E8 bat li byen bat, apre sa m\u0027a lage li?"
        },
        {
          "text": "Men, yo pran rele pi f\u00F2, yo p\u00E8siste ap mande pou yo kloure Jezi sou yon kwa. Yo sit\u00E8lman rele, Pilat ba yo gany."
        },
        {
          "text": "Se konsa Pilat pran desizyon pou l\u0027 ba yo sa yo te mande a."
        },
        {
          "text": "Li lage moun p\u00E8p la te vle a, nonm ki te nan prizon pou konplo ak krim lan. Epi Pilat renm\u00E8t yo Jezi pou yo te f\u00E8 li sa yo te vle a."
        },
        {
          "text": "Antan s\u00F2lda yo t\u0027ap mennen Jezi ale, yo kontre Simon, yon moun peyi Sir\u00E8n. Li te soti nan jaden. Yo pran msye, yo chaje l\u0027 anba kwa a pou l\u0027 pote li d\u00E8y\u00E8 Jezi."
        },
        {
          "text": "Yon bann moun nan p\u00E8p la t\u0027ap swiv Jezi. Te gen k\u00E8k fanm la tou ki t\u0027ap kriye, ki t\u0027ap plenn s\u00F2 li."
        },
        {
          "text": "Jezi vire gade yo, li di yo konsa: Nou menm, medam lavil Jerizal\u00E8m, pa kriye pou mwen tande; kriye pou t\u00E8t pa nou ak tout pitit nou yo."
        },
        {
          "text": "Gen jou k\u0027ap vin d\u00E8y\u00E8; l\u00E8 sa a y\u0027a di: benediksyon pou fanm ki pa kapab f\u00E8 pitit, pou fanm ki pa t\u0027 janm f\u00E8 pitit, pou fanm ki pa janm bay pitit tete."
        },
        {
          "text": "L\u00E8 sa a, tout moun va di m\u00F2n yo: Tonbe sou nou! Y\u0027a mande m\u00F2n yo: Kouvri nou!"
        },
        {
          "text": "Paske, si se sa yo f\u00E8 bwa v\u00E8t la, kisa yo p\u0027ap f\u00E8 bwa ch\u00E8ch la?"
        },
        {
          "text": "Yo mennen de l\u00F2t moun, de krimen\u00E8l pou yo touye ansanm ak Jezi."
        },
        {
          "text": "L\u00E8 yo rive kote yo rele Zo bwa T\u00E8t la, yo kloure Jezi sou kwa a. Yo kloure de krimen\u00E8l yo sou de l\u00F2t kwa, yonn chak b\u00F2 li."
        },
        {
          "text": "Jezi di: Papa, padonnen yo. Yo pa konnen sa y\u0027ap f\u00E8. S\u00F2lda yo tire os\u00F2 pou separe rad li yo."
        },
        {
          "text": "P\u00E8p la te kanpe la ap gade. Ch\u00E8f yo t\u0027ap pase Jezi nan rizib, yo t\u0027ap di: Gade! Li sove l\u00F2t moun; si se Kris la li ye, moun Bondye chwazi a, se pou l\u0027 sove t\u00E8t pa l\u0027 tou."
        },
        {
          "text": "S\u00F2lda yo t\u0027ap pase l\u0027 nan betiz tou. Yo pwoche b\u00F2 kote l\u0027, yo ba l\u0027 ven\u00E8g pou l\u0027 bw\u00E8,"
        },
        {
          "text": "epi yo di li: Si ou se wa jwif yo, se pou ou sove t\u00E8t ou ou menm!"
        },
        {
          "text": "Men sak te ekri sou t\u00E8t kwa a: Nonm sa a se wa jwif yo li ye."
        },
        {
          "text": "Yonn nan krimen\u00E8l yo te kloure sou kwa yo t\u0027ap joure li. Li t\u0027ap di li: Se pa ou ki Kris la? Sove t\u00E8t ou non, epi sove nou ansanm av\u00E8 ou tou."
        },
        {
          "text": "Men l\u00F2t la reprann li, li di li: Gen l\u00E8 ou pa p\u00E8 Bondye, ou menm ki anba menm kondannasyon av\u00E8k li a?"
        },
        {
          "text": "Pou nou menm se jistis, paske nou resevwa sa nou merite pou krim nou f\u00E8. Men li menm, li pa f\u00E8 anyen."
        },
        {
          "text": "Epi li di Jezi: Chonje m\u0027 wi l\u00E8 wa vin pran gouv\u00E8nman an nan men ou!"
        },
        {
          "text": "Jezi reponn li: Sa m\u0027ap di ou la, se vre wi: J\u00F2di a ou pral av\u00E8 m\u0027 nan paradi."
        },
        {
          "text": "Li te midi konsa l\u00E8 sol\u00E8y la sispann klere sou tout peyi a jouk v\u00E8 twaz\u00E8 nan apremidi."
        },
        {
          "text": "Rido ki te nan tanp lan chire f\u00E8 de moso."
        },
        {
          "text": "Jezi rele byen f\u00F2, li di: Papa, m\u0027 ap renm\u00E8t lespri mwen nan men ou. Apre l\u0027 fin di paw\u00F2l sa yo, li mouri."
        },
        {
          "text": "L\u00E8 kaptenn lame a w\u00E8 sak te rive, li f\u00E8 lwanj Bondye, epi li di: Se vre wi. Nonm sa a te inonsan."
        },
        {
          "text": "Tout moun ki te vini an foul pou asiste espektak sa a te w\u00E8 sak te rive. Yo tounen al lakay yo, yo t\u0027ap bat lestonmak yo."
        },
        {
          "text": "Tout zanmi Jezi yo te rete yon ti jan lwen ansanm ak fanm ki t\u0027ap mache av\u00E8 l\u0027 yo depi nan peyi Galile. Yo tout t\u0027ap gade sak t\u0027ap pase."
        },
        {
          "text": "Te gen yon jwif ki te rele Joz\u00E8f, moun lavil Arimate. Se te yon bon gason ki te mache dwat devan Bondye."
        },
        {
          "text": "Li t\u0027ap tann kil\u00E8 Bondye t\u0027ap vin pran pouvwa a nan men li. Li te f\u00E8 pati Gran Kons\u00E8y jwif yo, men li pa t\u0027 dak\u00F2 ak sa l\u00F2t yo te f\u00E8 ni ak sa yo te deside."
        },
        {
          "text": "Joz\u00E8f al lakay Pilat, li mande k\u00F2 Jezi."
        },
        {
          "text": "Apre sa, li al desann k\u00F2 a sou kwa a, li vlope l\u0027 nan yon b\u00E8l dra blan, epi li mete l\u0027 nan yon kavo yo te fouye nan w\u00F2ch. Se te yon kavo tou n\u00E8f: yo pa t\u0027 ank\u00F2 janm mete pesonn ladan li."
        },
        {
          "text": "Se te yon jou vandredi, repo a tapral k\u00F2manse."
        },
        {
          "text": "Medam ki t\u0027ap mache av\u00E8k Jezi depi nan peyi Galile yo te ale ansanm ak Joz\u00E8f. Yo w\u00E8 kavo a, yo w\u00E8 ki jan yo te mete k\u00F2 Jezi ladan li."
        },
        {
          "text": "Apre sa, yo tounen lakay yo, y\u0027 al pare lwil santi bon ak od\u00E8 pou benyen k\u00F2 a. Men, jou repo a yo pa t\u0027 f\u00E8 anyen, jan lalwa Moyiz te vle l\u0027 la."
        }
      ]
    },
    {
      "VERS": [
        {
          "text": "Nan dimanch maten, byen bon\u00E8, medam yo ale nan kavo a. Yo te pote lwil santi bon yo te pare pou benyen k\u00F2 a."
        },
        {
          "text": "Yo jwenn w\u00F2ch ki te f\u00E8men kavo a te woule byen lwen soti devan bouch kavo a."
        },
        {
          "text": "Yo antre, men yo pa jwenn k\u00F2 Sey\u00E8 Jezi."
        },
        {
          "text": "Yo te la konsa, yo pa t\u0027 konn sa pou yo te f\u00E8 l\u00E8 de moun par\u00E8t devan yo ak rad yo byen klere."
        },
        {
          "text": "Medam yo te p\u00E8 anpil. Yo bese t\u00E8t yo at\u00E8; men de moun yo di yo konsa: Poukisa n\u0027ap chache moun vivan an nan mitan m\u00F2 yo?"
        },
        {
          "text": "(Li pa isit; li leve soti vivan nan lanm\u00F2.) Chonje sa l\u0027 te di nou l\u00E8 l\u0027 te Galile a:"
        },
        {
          "text": "Moun Bondye voye nan lach\u00E8 a gen pou tonbe anba men pech\u00E8 yo; yo gen pou yo kloure l\u0027 sou yon kwa. Men, sou twa jou l\u0027ap leve soti vivan ank\u00F2."
        },
        {
          "text": "Yo vin chonje paw\u00F2l Jezi te di yo."
        },
        {
          "text": "Yo soti kite kavo a, y\u0027 al rakonte onz disip yo ak l\u00F2t moun yo tout bagay sa yo."
        },
        {
          "text": "Men non medam yo: se te Mari, moun Magdala a, Jan ak Mari, manman Jak. Te gen l\u00F2t fanm av\u00E8k yo tou. Yo menm tou, yo te rakonte ap\u00F2t yo menm bagay la."
        },
        {
          "text": "Men, ap\u00F2t yo te pran sa medam yo t\u0027ap di a pou istwa san sans, yo pa t\u0027 kw\u00E8 yo."
        },
        {
          "text": "L\u00E8 sa a, Py\u00E8 leve, li kouri al nan kavo a. Li bese, li w\u00E8 dra m\u00F2 a s\u00E8lman. Apre sa, li tounen lakay li. Li te sezi anpil pou sak te rive a."
        },
        {
          "text": "Menm jou sa a, te gen de disip ki tapral nan yon bouk yo rele Emayis. Bouk la te yon ti distans onz kilom\u00E8t konsa ak lavil Jerizal\u00E8m."
        },
        {
          "text": "De disip yo t\u0027ap koze sou tou sa ki te pase."
        },
        {
          "text": "Yo t\u0027ap pale, yo t\u0027ap diskite yonn ak l\u00F2t. L\u00E8 sa a, Jezi pwoche b\u00F2 kote yo, li tanmen f\u00E8 wout ak yo."
        },
        {
          "text": "Yo te w\u00E8 l\u0027, men te gen kich\u00F2y ki te anpeche yo rekon\u00E8t li."
        },
        {
          "text": "Li di yo: Sou kisa n\u0027ap pale konsa antan n\u0027ap mache a? Yo rete yo kanpe tou tris."
        },
        {
          "text": "Yonn ladan yo ki te rele Kleopas reponn li: Gen l\u00E8 ou se s\u00E8l moun k\u0027ap viv lavil Jerizal\u00E8m ki pa konn sak te rive nan senmenn ki sot pase a?"
        },
        {
          "text": "Li di yo: Ki sak te rive konsa? Yo reponn li: Tou sak te rive Jezi, moun Nazar\u00E8t la. Nonm sa a te yon gwo pwof\u00E8t devan Bondye ak devan tout p\u00E8p la: li te f\u00E8 anpil b\u00E8l bagay epi li te pale byen."
        },
        {
          "text": "Enben, ch\u00E8f pr\u00E8t yo ak otorite nou yo f\u00E8 yo kondannen l\u0027 am\u00F2, epi yo kloure l\u0027 sou yon kwa."
        },
        {
          "text": "Nou te gen espwa se li menm ki t\u0027ap vin delivre pep Izray\u00E8l la. Men, j\u00F2di a f\u00E8 twa jou depi bagay sa yo pase."
        },
        {
          "text": "F\u00F2k nou di ou tou gen k\u00E8k fanm nan gwoup nou an ki f\u00E8 nou byen sezi. Yo te al nan kavo a granmaten j\u00F2di a."
        },
        {
          "text": "Men, yo pa jwenn k\u00F2 a. Yo tounen vin rakonte te gen zanj Bondye ki te par\u00E8t devan yo, ki te di yo li vivan."
        },
        {
          "text": "Gen k\u00E8k zanmi nou yo ki al nan kavo a tou. Yo jwenn tout bagay jan medam yo te di l\u0027 la; men li menm, yo pa w\u00E8 li."
        },
        {
          "text": "L\u00E8 sa a Jezi di yo: Ala moun san konprann! Ki jan lespri nou f\u00E8 lou pou kw\u00E8 tou sa pwof\u00E8t yo te di konsa!"
        },
        {
          "text": "Eske se pa pou Kris la te soufri bagay sa yo anvan pou l\u0027 te resevwa lwanj li?"
        },
        {
          "text": "Epi li pran esplike yo tou sa ki te ekri sou li nan Liv yo; li k\u00F2manse ak Liv Moyiz yo, li pase nan tout Liv pwof\u00E8t yo."
        },
        {
          "text": "L\u00E8 yo rive toupre ti bouk kote yo t\u0027ap prale a, Jezi f\u00E8 tankou li ta vle al pi lwen."
        },
        {
          "text": "Yo kenbe l\u0027, yo di li: Rete av\u00E8k nou non. Sol\u00E8y fin kouche, pral f\u00E8nwa. Li antre pou l\u0027 rete ak yo."
        },
        {
          "text": "Li chita b\u00F2 tab la ak yo pou manje. Li pran pen, li di Bondye m\u00E8si, li kase l\u0027, epi li ba yo li."
        },
        {
          "text": "Menm l\u00E8 a, je yo louvri, yo rekon\u00E8t li. Men, li dispar\u00E8t lamenm devan yo."
        },
        {
          "text": "Yonn pran di l\u00F2t: Eske nou pa t\u0027 santi tankou yon dife k\u0027ap boule nan k\u00E8 nou l\u00E8 l\u0027 t\u0027ap pale av\u00E8k nou sou tout wout la, l\u00E8 l\u0027 t\u0027ap esplike nou sak te ekri nan Liv yo?"
        },
        {
          "text": "Latou, yo leve, yo tounen Jerizal\u00E8m. L\u00E8 yo rive, yo jwenn onz disip yo reyini ak zanmi yo."
        },
        {
          "text": "Yo tout yo t\u0027ap di: Se vre wi, Sey\u00E8 a leve vivan. Simon w\u00E8 li."
        },
        {
          "text": "L\u00E8 sa a, de disip yo pran rakonte sak te rive yo sou wout la, ki jan yo te rekon\u00E8t li l\u00E8 l\u0027 te kase pen an."
        },
        {
          "text": "Pandan yo t\u0027ap pale konsa, Jezi li menm vin kanpe nan mitan yo, li di yo: benediksyon Bondye sou nou tout."
        },
        {
          "text": "Yo te p\u00E8, yo pran tranble: yo te kw\u00E8 se yon revenan."
        },
        {
          "text": "Men, Jezi di yo: Poukisa nou p\u00E8 konsa? Pouki tout lide sa yo nan t\u00E8t nou?"
        },
        {
          "text": "Gade men m\u0027 ak pye m\u0027 yo. Se mwen menm wi. Nou m\u00E8t mangen m\u0027. Gade m\u0027 byen: yon revenan pa gen vyann ak zo jan nou w\u00E8 m\u0027 genyen an."
        },
        {
          "text": "Antan li t\u0027ap di yo sa, li moutre yo men l\u0027 ak pye l\u0027 yo."
        },
        {
          "text": "Yon s\u00E8l k\u00E8 kontan pran disip yo, men yo pa t\u0027 kw\u00E8 toujou sit\u00E8lman yo te sezi. L\u00E8 sa a, Jezi di yo: Eske nou gen kich\u00F2y la a pou manje?"
        },
        {
          "text": "Yo ofri l\u0027 yon moso pwason boukannen."
        },
        {
          "text": "Li pran l\u0027, li manje l\u0027 devan je yo."
        },
        {
          "text": "Epi li di yo: Men sa m\u0027 t\u0027ap di nou an l\u00E8 m\u0027 te la av\u00E8k nou toujou a. Tou sa ki te ekri sou mwen nan lalwa Moyiz la, nan Liv pwof\u00E8t yo, menm nan s\u00F2m yo, f\u00F2k tou sa te rive."
        },
        {
          "text": "L\u00E8 sa a, li louvri lespri yo pou yo te ka konprann tou sa ki te ekri nan Liv yo."
        },
        {
          "text": "Li di yo: Men sa ki te ekri: Kris la gen pou l\u0027 soufri jouk li mouri, men sou twa jou li gen pou l\u0027 soti vivan nan lanm\u00F2."
        },
        {
          "text": "Y\u0027a pran non l\u0027 pou yo mache f\u00E8 konnen mesaj la nan tout peyi, k\u00F2manse lavil Jerizal\u00E8m, pou mande tout moun pou yo tounen vin jwenn Bondye pou yo ka resevwa padon peche yo."
        },
        {
          "text": "Nou temwen tout bagay sa yo."
        },
        {
          "text": "Mwen menm, mapral voye ban nou sa Papa m\u0027 te pwom\u00E8t la. Nou menm, rete lavil Jerizal\u00E8m jouk pouvwa k\u0027ap soti anwo nan sy\u00E8l la va desann sou nou."
        },
        {
          "text": "Apre sa, li mennen yo an dey\u00F2 lavil la, b\u00F2 Betani, epi li leve men li pou l\u0027 beni yo."
        },
        {
          "text": "Antan l\u0027ap beni yo konsa, li separe ak yo, li moute nan sy\u00E8l la."
        },
        {
          "text": "Yo menm menm, l\u00E8 yo fin adore l\u0027, yo tounen lavil Jerizal\u00E8m ak yon gwo k\u00E8 kontan."
        },
        {
          "text": "Se tout tan yo te nan tanp lan ap f\u00E8 lwanj Bondye."
        }
      ]
    }
  ]
}