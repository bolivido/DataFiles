{
  "-bnumber": "15",
  "CHAPTER": [
    {
      "VERS": [
        {
          "text": "L\u00E8 sa a, wa Siris pa t\u0027 ank\u00F2 gen ennan depi li t\u0027ap gouv\u00E8nen peyi P\u00E8s la, l\u00E8 Sey\u00E8 a mete lide nan t\u00E8t wa a pou li bay yon l\u00F2d, f\u00E8 kouche l\u0027 sou papye voye toupatou nan peyi a pou yo te ka li l\u0027 pou tout moun tande. Sa te pase konsa pou paw\u00F2l Sey\u00E8 a te mete nan bouch pwof\u00E8t Jeremi an te ka rive vre. Men l\u00F2d la:"
        },
        {
          "text": "-Mwen menm Siris, wa peyi P\u00E8s, men l\u00F2d mwen bay: Sey\u00E8 a, Bondye nan sy\u00E8l la, te mete m\u0027 ch\u00E8f sou tout peyi ki sou lat\u00E8. Li ban m\u0027 reskonsablite pou m\u0027 bati yon tanp pou li lavil Jerizal\u00E8m, nan peyi Jida."
        },
        {
          "text": "Nou mande pou Bondye p\u00E8p Izray\u00E8l la beni tout moun ki f\u00E8 pati p\u00E8p sa a pou yo moute lavil Jerizal\u00E8m, nan peyi Jida, pou yo rebati Tanp Sey\u00E8 a, Bondye p\u00E8p Izray\u00E8l la, Bondye yo adore lavil Jerizal\u00E8m lan."
        },
        {
          "text": "Toupatou nan peyi a, moun k\u0027ap viv menm kote ak ti r\u00E8s ki rete nan p\u00E8p Izray\u00E8l la va ba yo konkou pou yo ka tounen nan peyi pa yo. Y\u0027a ba yo ajan ak l\u00F2, pwovizyon ak b\u00E8t ansanm ak tout l\u00F2t bagay yo vle ba yo pou yo ofri nan tanp Bondye a ki nan lavil Jerizal\u00E8m lan."
        },
        {
          "text": "L\u00E8 sa a, ch\u00E8f branch fanmi Jida ak ch\u00E8f branch fanmi Benjamen yo, pr\u00E8t yo, moun Levi yo ak tout l\u00F2t moun ki te f\u00E8 lide a gremesi Sey\u00E8 a, yo leve pou y\u0027 al rebati kay Sey\u00E8 a nan lavil Jerizal\u00E8m."
        },
        {
          "text": "Tout vwazen yo te ba yo tout kalite konkou, bagay f\u00E8t an ajan ak an l\u00F2, pwovizyon, b\u00E8t ak anpil l\u00F2t bagay ki gen anpil val\u00E8, san konte tout kalite bagay yo te vle bay pou ofri nan tanp lan."
        },
        {
          "text": "Nan tan lontan, wa N\u00E8bikadneza te pran tout b\u00F2l ak tout l\u00F2t bagay ki t\u0027ap s\u00E8vi nan tanp Sey\u00E8 a lavil Jerizal\u00E8m, li te mete yo nan tanp bondye pa l\u0027 la. Wa Siris f\u00E8 chache tout bagay sa yo."
        },
        {
          "text": "Li f\u00E8 Mitridat ki te reskonsab tout rich\u00E8s peyi a mete yo dey\u00F2 pou l\u0027 te kontwole yo bay Chechbaza, gouv\u00E8n\u00E8 peyi Jida a."
        },
        {
          "text": "Men sa yo te jwenn: trant gwo b\u00F2l an l\u00F2 pou mete ofrann mil (1.000) gwo b\u00F2l an ajan pou mete ofrann ventn\u00E8f l\u00F2t gwo kouto"
        },
        {
          "text": "trant ti b\u00F2l an l\u00F2 katsandis (410) ti b\u00F2l an ajan mil (1.000) l\u00F2t kalite bagay."
        },
        {
          "text": "Antou, sa te f\u00E8 senkmilkatsan (5.400) div\u00E8s kalite bagay an l\u00F2 ak an ajan. Se tout bagay sa yo Chechbaza te pran ak li l\u00E8 li t\u0027ap kite lavil Babil\u00F2n ansanm ak l\u00F2t moun yo te dep\u00F2te yo, pou tounen lavil Jerizal\u00E8m."
        }
      ]
    },
    {
      "VERS": [
        {
          "text": "Men lis moun ki te kite peyi Babil\u00F2n pou yo tounen lavil Jerizal\u00E8m ak nan peyi Jida, chak moun nan lavil kote yo moun. Se moun sa yo wa N\u00E8bikadneza te f\u00E8 dep\u00F2te nan peyi Babil\u00F2n."
        },
        {
          "text": "Men moun ki te alat\u00E8t yo: Se te Zowobab\u00E8l, Jozye, Neemi, Seraja, Reelaja, Madoche, Bilchan, Mispa, Bigwayi, Reyoum ak Baana. Men lis moun nan p\u00E8p Izray\u00E8l la, fanmi pa fanmi, ak kantite moun nan chak fanmi:3 Nan fanmi Pare\u00F2ch yo, demilsanswasanndouz (2.172) moun."
        },
        {
          "text": "Nan fanmi Chefatya yo, twasanswasanndouz (372) moun."
        },
        {
          "text": "Nan fanmi Arak yo, s\u00E8tsanswasannkenz (775) moun."
        },
        {
          "text": "Nan fanmi Pakat Moab yo, pitit pitit Jechwa ak Joab, demilwitsandouz (2.812) moun."
        },
        {
          "text": "Nan fanmi Elam yo, mildesansenkannkat (1.254) moun."
        },
        {
          "text": "Nan fanmi Zatou yo, n\u00E8fsankarannsenk (945) moun."
        },
        {
          "text": "Nan fanmi Zakayi yo, s\u00E8tsanswasant (760) moun."
        },
        {
          "text": "Nan fanmi Bani yo, sisankarannde (642) moun."
        },
        {
          "text": "Nan fanmi Bebayi yo, sisanvenntwa (623) moun."
        },
        {
          "text": "Nan fanmi Azgad yo, mildesanvennde (1.222) moun."
        },
        {
          "text": "Nan fanmi Adonikan yo, sisanswasannsis (666) moun."
        },
        {
          "text": "Nan fanmi Bigwayi yo, demilsenkannsis (2.056) moun."
        },
        {
          "text": "Nan fanmi Aden yo, katsansenkannkat (454) moun."
        },
        {
          "text": "Nan fanmi At\u00E8 yo, (anvan sa At\u00E8 te rele Ezekyas) katrevendizwit moun."
        },
        {
          "text": "Nan fanmi Betzayi yo, twasanvenntwa (323) moun."
        },
        {
          "text": "Nan fanmi Jora yo, sandouz (112) moun."
        },
        {
          "text": "Nan fanmi Achoum yo, desanvenntwa (223) moun."
        },
        {
          "text": "Nan fanmi Giba yo, katrevenkenz moun."
        },
        {
          "text": "Men lis moun ki te tounen dapre non lavil kote yo moun: Pou lavil Betley\u00E8m, sanvenntwa (123) moun."
        },
        {
          "text": "Pou lavil Netofa, senkannsis moun."
        },
        {
          "text": "Pou lavil Anat\u00F2t, sanvenntwit (128) moun."
        },
        {
          "text": "Pou lavil Azmav\u00E8t, karannde moun."
        },
        {
          "text": "Pou lavil Kiriyat-Jearim ansanm ak pou lavil Kefera ak pou lavil Beew\u00F2t, s\u00E8tsankaranntwa (743) moun."
        },
        {
          "text": "Pou lavil Arama ak pou lavil Geba, sisanventeyen (621) moun."
        },
        {
          "text": "Pou lavil Mikmas, sanvennde (122) moun."
        },
        {
          "text": "Pou lavil Bet\u00E8l ak pou lavil Ayi, desanvenntwa (223) moun."
        },
        {
          "text": "Pou lavil Nebo, senkannde moun."
        },
        {
          "text": "Pou lavil Magbich, sansenkannsis (156) moun."
        },
        {
          "text": "Pou l\u00F2t lavil Elam lan, mildesansenkannkat (1.254) moun."
        },
        {
          "text": "Pou lavil Arim, twasanven (320) moun."
        },
        {
          "text": "Pou lavil L\u00F2d ansanm ak pou lavil Adid ak lavil Ono, s\u00E8tsanvennsenk (725) moun."
        },
        {
          "text": "Pou lavil Jeriko, twasankarannsenk (345) moun."
        },
        {
          "text": "Pou lavil Senaa, twamilsisantrant (3.630) moun."
        },
        {
          "text": "Men lis pr\u00E8t ki te tounen, dapre non fanmi yo: Nan pitit Jedaja, ki soti nan branch Jozye a, n\u00E8fsanswasanntr\u00E8z (973) moun."
        },
        {
          "text": "Nan pitit Im\u00E8 yo, milsenkannde (1.052) moun."
        },
        {
          "text": "Nan pitit Pachou yo, mildesankaranns\u00E8t (1.247) moun."
        },
        {
          "text": "Nan pitit Arim yo, mildis\u00E8t (1.017) moun."
        },
        {
          "text": "Men lis moun Levi ki te tounen yo: Nan pitit Jechwa ak pitit Kadmy\u00E8l, ki soti nan branch fanmi Odavya a, swasannkat\u00F2z moun."
        },
        {
          "text": "Te gen sanvenntwit (128) sanba ki konn chante ak f\u00E8 mizik nan tanp lan ki te tounen. Yo soti nan branch fanmi Asaf."
        },
        {
          "text": "Te gen santrantn\u00E8f (139) moun ki pou s\u00E8vi gad nan p\u00F2tay Tanp lan. Yo soti nan branch fanmi Chaloum, branch fanmi At\u00E8, branch fanmi Talmon, branch fanmi Akoub, branch fanmi Atita ak branch fanmi Chobayi."
        },
        {
          "text": "Men lis moun yo te bay pou travay nan tanp Bondye a epi ki te tounen nan peyi a: moun fanmi Sika, moun fanmi Asoufa ak moun fanmi Tabay\u00F2t,"
        },
        {
          "text": "moun fanmi Kew\u00F2s, moun fanmi Siyaa ak moun fanmi Padon,"
        },
        {
          "text": "moun fanmi Lebana, moun fanmi Agaba ak moun fanmi Akoub,"
        },
        {
          "text": "moun fanmi Agad, moun fanmi Chamlayi ak moun fanmi Anan,"
        },
        {
          "text": "moun fanmi Gid\u00E8l, moun fanmi Gaka ak moun fanmi Reaja,"
        },
        {
          "text": "moun fanmi Rezen, moun fanmi Nekoda ak moun fanmi Gazam,"
        },
        {
          "text": "moun fanmi Ouza, moun fanmi Paseyak ak moun fanmi Besayi,"
        },
        {
          "text": "moun fanmi Asna, moun fanmi Neounen ak moun fanmi Nefisim,"
        },
        {
          "text": "moun fanmi Bakbouk, moun fanmi Akoufa ak moun fanmi Awou,"
        },
        {
          "text": "moun fanmi Baslout, moun fanmi Mechisa ak moun fanmi Acha,"
        },
        {
          "text": "moun fanmi Bak\u00F2s, moun fanmi Sisera ak moun fanmi Tamak,"
        },
        {
          "text": "moun fanmi Nezyak ak moun fanmi Atifa."
        },
        {
          "text": "Men lis moun nan branch fanmi domestik Salomon yo ki te tounen nan peyi a: moun fanmi Sotayi, moun fanmi Asofer\u00E8t ak moun fanmi Pewouda,"
        },
        {
          "text": "moun fanmi Yaala, moun fanmi Dakon ak moun fanmi Gid\u00E8l,"
        },
        {
          "text": "moun fanmi Chefatya, moun fanmi Atil, moun fanmi Poker\u00E8t Azebayim ak moun fanmi Ami."
        },
        {
          "text": "Konsa, men kantite moun ki soti nan fanmi travay\u00E8 tanp lan ak domestik Salomon yo: antou sa te f\u00E8 twasankatrevendouz (392)."
        },
        {
          "text": "Men, te gen yon seri moun ki soti nan lavil T\u00E8l Melak, lavil T\u00E8l Acha, lavil Kewoub Adan, lavil Im\u00E8 ki te moun nan peyi Babil\u00F2n epi ki te moute ansanm ak tout moun sa yo, atout yo pa t\u0027 ka f\u00E8 konnen non zans\u00E8t yo ak non fanmi yo pou w\u00E8 si yo te f\u00E8 pati p\u00E8p Izray\u00E8l la vre."
        },
        {
          "text": "Se te pitit Delaya, pitit Tobija ak pitit Nekoda: antou sisansenkannde (652) moun."
        },
        {
          "text": "Konsa tou, pami pr\u00E8t yo te gen moun fanmi Abaya, moun fanmi Ak\u00F2z ak moun fanmi Bazilayi. Zans\u00E8t Bazilayi sa yo te marye ak yon fanm nan fanmi Bazilayi, moun Galarad. Se konsa yo te pran non papa manman yo."
        },
        {
          "text": "Sa ki pa t\u0027 ka jwenn rejis pou moutre ki moun ki zans\u00E8t yo, yo pa t\u0027 asepte yo pou pr\u00E8t."
        },
        {
          "text": "Gouv\u00E8n\u00E8 jwif la te di yo yo pa t\u0027 kapab manje nan manje yo mete apa pou Bondye a toutotan pa t\u0027 gen pr\u00E8t ki konn s\u00E8vi ak Ourim yo ansanm ak Tourim yo pou w\u00E8 sa Bondye vle."
        },
        {
          "text": "Antou n\u00E8t, te gen karanndemil tousanswasant (42.360) moun ki tounen nan peyi a."
        },
        {
          "text": "Av\u00E8k yo te gen s\u00E8tmil twasantranns\u00E8t (7.337) gason ak fanm ki te s\u00E8vi yo domestik. Te gen tou desan (200) gason ak fanm ki te konn f\u00E8 misik ak chante."
        },
        {
          "text": "Te gen s\u00E8tsanswasannsis (766) chwal, desankarannsenk (245) mil\u00E8t,"
        },
        {
          "text": "katsantrannsenk chamo (435) ak simil s\u00E8tsanven (6.720) bourik."
        },
        {
          "text": "L\u00E8 yo rive nan tanp Sey\u00E8 a, lavil Jerizal\u00E8m, gen k\u00E8k ch\u00E8f fanmi ki f\u00E8 ofrann pa yo pou ede rebati tanp lan sou menm anplasman kote li te ye a."
        },
        {
          "text": "Yo bay tou sa yo te ka bay pou travay la: s\u00E8zmil senksanven (16.520) ons l\u00F2, sandis\u00E8tmil (117.000) ons ajan ak san (100) gwo rad pou pr\u00E8t yo mete sou yo."
        },
        {
          "text": "Pr\u00E8t yo, moun Levi yo ak k\u00E8k moun nan p\u00E8p la al rete lavil Jerizal\u00E8m ak nan vwazinaj lavil la. Mizisyen yo, gad yo ak travay\u00E8 tanp yo al rete nan lavil ki pa tw\u00F2 lwen kapital la. Tout r\u00E8s p\u00E8p Izray\u00E8l la al rete nan lavil kote yo moun."
        }
      ]
    },
    {
      "VERS": [
        {
          "text": "L\u00E8 pou sety\u00E8m mwa lanne jwif yo rive, moun p\u00E8p Izray\u00E8l yo te gen tan chita lakay yo nan lavil yo. L\u00E8 sa a, yo tout yo sanble lavil Jerizal\u00E8m."
        },
        {
          "text": "Jozye, pitit gason Jeozadak la, ak tout pr\u00E8t par\u00E8y li yo leve ansanm ak Zowobab\u00E8l, pitit gason Chealty\u00E8l la, ak tout fanmi l\u0027 yo, yo rebati lot\u00E8l Bondye p\u00E8p Izray\u00E8l la pou yo te ka boule ofrann b\u00E8t sou li, dapre regleman ki ekri nan lalwa Moyiz, s\u00E8vit\u00E8 Bondye a."
        },
        {
          "text": "Atout yo te p\u00E8 l\u00F2t moun yo ki t\u0027ap viv nan peyi a, yo rebati lot\u00E8l la menm kote li te ye anvan an. Epi yo tanmen boule b\u00E8t sou li pou Sey\u00E8 a, chak maten ak chak asw\u00E8."
        },
        {
          "text": "Yo fete f\u00E8t Joupa yo, dapre sa ki ekri a. Chak jou yo te ofri kantite b\u00E8t yo te dwe boule pou jou sa a."
        },
        {
          "text": "Apre sa, yo ofri b\u00E8t pou yo boule chak jou a, b\u00E8t pou yo boule chak f\u00E8t lalin nouv\u00E8l yo, ak b\u00E8t pou tout l\u00F2t jou y\u0027ap f\u00E8 f\u00E8t pou Sey\u00E8 a, ansanm ak tout l\u00F2t ofrann moun yo vle f\u00E8 pou Sey\u00E8 a san se pa li ki mande yo f\u00E8 l\u0027."
        },
        {
          "text": "P\u00E8p la pa t\u0027 ank\u00F2 mete men nan tanp lan, men depi premye jou sety\u00E8m mwa a yo te konmanse ap boule b\u00E8t n\u00E8t pou Sey\u00E8 a."
        },
        {
          "text": "P\u00E8p la bay lajan pou peye b\u00F2s ki t\u0027ap taye w\u00F2ch yo ak b\u00F2s chapant yo. Yo bay pwovizyon, bwason ak lwil pou yo voye lavil Tir ak lavil Sidon pou bwa s\u00E8d y\u0027ap achte nan men moun la yo. Bwa yo te soti peyi Liban, yo pase sou lanm\u00E8, yo debake Jope. Yo f\u00E8 tou sa dapre otorizasyon Siris, wa peyi P\u00E8s la, te ba yo."
        },
        {
          "text": "Te gen ennan yon mwa depi yo te rive lavil Jerizal\u00E8m sou anplasman tanp Sey\u00E8 a, l\u00E8 Zowobab\u00E8l, pitit gason Chealty\u00E8l la, ak Jozye, pitit gason Jeozadak la, te mete men nan travay la ansanm ak r\u00E8s moun p\u00E8p la, pr\u00E8t yo ak moun Levi yo, av\u00E8k tout moun ki te tounen lavil Jerizal\u00E8m. Yo pran tout moun Levi ki te gen ventan osinon plis, yo mete yo anchaj pou dirije tout travay ki t\u0027ap f\u00E8t nan tanp Sey\u00E8 a."
        },
        {
          "text": "Se konsa Jozye, pitit gason l\u0027 yo ak l\u00F2t fanmi li yo, ansanm ak Kadmy\u00E8l ak pitit gason l\u0027 yo, moun fanmi Jida, mete t\u00E8t yo ansanm, yo pran reskonsablite travay ki t\u0027ap f\u00E8t nan tanp Bondye a."
        },
        {
          "text": "L\u00E8 b\u00F2s mason yo te konmanse ak premye fondasyon tanp Sey\u00E8 a, pr\u00E8t yo av\u00E8k gwo rad yo sou yo, twonp\u00E8t yo nan men yo, vin pran plas yo ansanm ak moun Levi branch fanmi Asaf yo ak tanbouren yo nan men yo. Yo te f\u00E8 lwanj Sey\u00E8 a dapre regleman David, wa peyi Izray\u00E8l la, te bay depi lontan."
        },
        {
          "text": "Yo t\u0027ap f\u00E8 lwanj Sey\u00E8 a, yo t\u0027ap di l\u0027 m\u00E8si, yo t\u0027ap chante yonn apre l\u00F2t: Ala bon Sey\u00E8 a bon! Li p\u0027ap janm sispann renmen p\u00E8p Izray\u00E8l la Tout p\u00E8p la t\u0027ap rele byen f\u00F2. Yo t\u0027ap f\u00E8 lwanj Sey\u00E8 a, paske yo t\u0027ap mete men nan travay fondasyon tanp Sey\u00E8 a."
        },
        {
          "text": "Te gen anpil pr\u00E8t, anpil moun Levi ak anpil ch\u00E8f fanmi ki te fin vye granmoun. Yo te konnen ansyen tanp lan anvan li te kraze. L\u00E8 yo w\u00E8 fondasyon tanp lan t\u0027ap moute ank\u00F2 devan je yo, genyen ki t\u0027ap kriye ak dlo nan je. Men, anpil l\u00F2t t\u0027ap rele sit\u00E8lman yo te kontan."
        },
        {
          "text": "Men, pesonn pa t\u0027 ka di kil\u00E8s ki t\u0027ap rele ak k\u00E8 kontan, kil\u00E8s ki t\u0027ap plede kriye ak dlo nan je, paske tout p\u00E8p la t\u0027ap rele ansanm byen f\u00F2. Moun te ka tande yo byen lwen."
        }
      ]
    },
    {
      "VERS": [
        {
          "text": "L\u00E8nmi moun Jida yo ak l\u00E8nmi moun Benjamen yo vin konnen moun ki te tounen soti nan kote yo te dep\u00F2te yo a t\u0027ap rebati yon kay pou Sey\u00E8 a, Bondye p\u00E8p Izray\u00E8l la."
        },
        {
          "text": "Yo vin jwenn Zowobab\u00E8l ak ch\u00E8f fanmi yo, yo di yo konsa: -Kite nou mete men ansanm ak nou nan travay pou rebati tanp lan, paske nou menm tou se menm Bondye a nou adore ak nou. Epi, depi l\u00E8 Esaradon, wa peyi Lasiri a, te f\u00E8 nou vin rete isit la, n\u0027ap ofri b\u00E8t pou yo touye pou li."
        },
        {
          "text": "Zowobab\u00E8l, Jozye ak tout l\u00F2t ch\u00E8f fanmi yo reponn yo: -Non m\u00E8si! Nou pa bezwen konkou pesonn pou nou bati yon tanp pou Sey\u00E8 a, Bondye nou an. N\u0027a bati l\u0027 nou menm, pou kont nou ak men nou, jan Siris, wa peyi P\u00E8s la, te ban nou l\u00F2d f\u00E8 a."
        },
        {
          "text": "L\u00E8 sa a, moun ki t\u0027ap viv depi lontan nan peyi a soti pou yo dekouraje moun Jida yo. Yo t\u0027ap kraponnen yo pou yo te sispann travay batisman an."
        },
        {
          "text": "Yo menm rive bay k\u00E8k anplwaye gouv\u00E8nman an lajan anba chal pou anpeche travay la mache. Se konsa, pandan tout tan wa Siris t\u0027ap gouv\u00E8nen an jouk sou r\u00E8y wa Dariyis, yo antrave travay moun yo san rete."
        },
        {
          "text": "Konsa tou, l\u00E8 wa Z\u00E8s\u00E8s te fenk pran pouvwa a, yo ekri yon l\u00E8t akizasyon voye bay wa a kont moun k\u0027ap viv nan peyi Jida ak nan lavil Jerizal\u00E8m."
        },
        {
          "text": "Sou r\u00E8y wa Atagz\u00E8s\u00E8s, Bislam, Mitridat ak Tabey\u00E8l mete t\u00E8t yo ansanm av\u00E8k k\u00E8k l\u00F2t k\u00F2l\u00E8g yo, yo ekri yon l\u00E8t plent voye bay Atagzes\u00E8s, wa peyi P\u00E8s la, kont moun Jerizal\u00E8m yo. L\u00E8t la te ekri nan lang arameyen, e se pou yo te tradwi l\u0027 l\u00E8 yo t\u0027ap li l\u0027."
        },
        {
          "text": "(Dokiman arameyen an konmanse isit la). Se konsa Reyoum, gouv\u00E8n\u00E8 a, ak Chimchayi, ki te sekret\u00E8 pwovens la, ekri yon l\u00E8t bay wa Atagz\u00E8s\u00E8s sou keksyon lavil Jerizal\u00E8m lan. Men ki jan l\u00E8t te pati:"
        },
        {
          "text": "Se mwen menm, Reyoum, gouv\u00E8n\u00E8 a ak Chimchayi, sekret\u00E8 pwovens la, ki ekri l\u00E8t sa a ansanm ak tout l\u00F2t k\u00F2l\u00E8g nou yo anplwaye gouvenman an, moun lavil Den, moun lavil Afasatak, moun lavil Tap\u00E8l, moun lavil Afaras, moun lavil Er\u00E8k, moun lavil Babil\u00F2n, moun lavil Souz, moun lavil Deya ak moun peyi Elam,"
        },
        {
          "text": "av\u00E8k ch\u00E8f tout l\u00F2t p\u00E8p k\u0027ap viv koulye a nan lavil peyi Samari yo ak nan r\u00E8s pwovens ki b\u00F2 sol\u00E8y kouche larivy\u00E8 Lefrat la. Se gran wa Asnapa, wa ki te f\u00E8 tout moun respekte l\u0027 la, ki te dep\u00F2te yo al f\u00E8 yo viv kote yo ye koulye a."
        },
        {
          "text": "Men kopi l\u00E8t yo te voye bay wa a. -Pou wa Atagz\u00E8s\u00E8s. Se nou menm s\u00E8vit\u00E8 ou yo, moun pwovens l\u00F2t b\u00F2 larivy\u00E8 Lefrat la, k\u0027ap voye di ou bonjou."
        },
        {
          "text": "Nou vle f\u00E8 wa a konnen jwif yo soti nan tout teritwa ki sou l\u00F2d li yo, yo vini lavil Jerizal\u00E8m, epi y\u0027ap rebati lavil sa a ki pa janm vle soum\u00E8t devan li epi ki toujou ap f\u00E8 bagay ki mal. Y\u0027ap travay pou rebati gwo miray ranpa lavil la, yo gen tan fini ak fondasyon an."
        },
        {
          "text": "Nou vle f\u00E8 wa a konnen, si moun sa yo rebati lavil la, si yo remoute miray ranpa a ank\u00F2, yo p\u0027ap peye okenn taks, yo p\u0027ap f\u00E8 okenn kontribisyon, ni yo p\u0027ap bay lajan yo f\u00E8 moun peye pou pase lakay yo. L\u00E8 sa a se k\u00E8s wa a menm ki pral f\u00E8 defisi."
        },
        {
          "text": "Men, paske nou respekte kontra nou gen av\u00E8 ou la, monwa, nou pa ka rete konsa ap gade moun yo ap kraze enter\u00E8 wa a. Se pout\u00E8t sa nou voye f\u00E8 wa a konn sa,"
        },
        {
          "text": "pou l\u0027 ka f\u00E8 rech\u00E8ch nan achiv zans\u00E8t li yo te kite. Nan ansyen dokiman sa yo, l\u0027a jwenn sa yo te ekri sou lavil sa a. L\u0027a konnen jan lavil sa a pa te janm vle soum\u00E8t devan yo, li te toujou pare pou rev\u00F2lte. Se pout\u00E8t sa yo te detwi lavil sa a n\u00E8t."
        },
        {
          "text": "Nou f\u00E8 wa a konnen si yo rebati lavil sa a, si yo ref\u00E8 miray ranpa li yo, tal\u00E8 konsa wa a p\u0027ap gen yon teritwa pou li ank\u00F2 nan pwovens b\u00F2 sol\u00E8y kouche larivy\u00E8 Lefrat la."
        },
        {
          "text": "Men repons wa a voye ba yo: -Nou voye gwo bonjou pou Reyoum, gouv\u00E8n\u00E8 a, Chimchayi, sekret\u00E8 pwovens la, ak tout l\u00F2t k\u00F2l\u00E8g yo k\u0027ap viv nan peyi Samari ak nan r\u00E8s pwovens l\u00F2t b\u00F2 larivy\u00E8 Lefrat."
        },
        {
          "text": "L\u00E8t nou te voye ban mwen an rive jwenn mwen. Yo tradwi l\u0027 mo pa mo pou mwen."
        },
        {
          "text": "Mwen pase l\u00F2d pou yo f\u00E8 rech\u00E8ch nan achiv yo, epi yo jwenn lavil sa a, depi tout tan, te toujou derefize soum\u00E8t devan otorite wa yo. Se tout tan gen moun la k\u0027ap rev\u00F2lte, k\u0027ap pran l\u00E8zam kont wa yo."
        },
        {
          "text": "Te gen gwo wa ki te konn gouv\u00E8nen lavil Jerizal\u00E8m. Yon l\u00E8, yo te donminen sou tout teritwa ki l\u00F2t b\u00F2 larivy\u00E8 Lefrat la. Yo te konn f\u00E8 moun peye yo taks, lajan kontribisyon ak lajan pou p\u00E8m\u00E8t yo pase sou chemen lakay yo."
        },
        {
          "text": "Se pout\u00E8t sa, nou m\u00E8t bay l\u00F2d pou yo rete travay mesye yo ap f\u00E8 a: Pesonn p\u0027ap gen dwa rebati lavil sa a toutotan mwen pa bay l\u00F2d pou sa."
        },
        {
          "text": "Piga nou pote neglijans nan zaf\u00E8 sa a, pou k\u00E8s wa a pa f\u00E8 plis defisi pase sa."
        },
        {
          "text": "Fini yo fini li l\u00E8t wa Atagz\u00E8s\u00E8s la bay Reyoum, gouv\u00E8n\u00E8 a, Chimchayi, sekret\u00E8 pwovens la, ak l\u00F2t k\u00F2l\u00E8g yo nan gouv\u00E8nman an, mesye yo leve, yo kouri lavil Jerizal\u00E8m al jwenn jwif yo, av\u00E8k zam nan men yo, yo f\u00F2se yo sispann travay la."
        },
        {
          "text": "Se konsa yo te rete travay tanp Bondye a lavil Jerizal\u00E8m. Travay la rete bloke jouk dezy\u00E8m lanne r\u00E8y Dariyis, wa peyi P\u00E8s la."
        }
      ]
    },
    {
      "VERS": [
        {
          "text": "L\u00E8 sa a, de pwof\u00E8t, Aje ak Zakari, pitit gason Ido a, tanmen bay mesaj ki soti nan Bondye p\u00E8p Izray\u00E8l la, pou jwif ki rete nan peyi Jida ak lavil Jerizal\u00E8m yo."
        },
        {
          "text": "L\u00E8 Zowobab\u00E8l, pitit gason Chealty\u00E8l la, ak Jozye, pitit gason Jeozadak la, tande mesaj yo, lamenm yo konmanse rebati tanp Bondye a lavil Jerizal\u00E8m. De pwof\u00E8t yo menm te kanpe la av\u00E8k moun yo, ap ankouraje yo."
        },
        {
          "text": "L\u00E8 sa a, Tatenayi, gouv\u00E8n\u00E8 pwovens l\u00F2t b\u00F2 larivy\u00E8 Lefrat la, Cheta-Boznayi ak l\u00F2t anplwaye gouv\u00E8nman par\u00E8y yo, moute lavil Jerizal\u00E8m, yo mande jwif yo: -Ki moun ki ban nou otorizasyon rebati tanp sa a pou nou mete lot\u00E8l ladan l\u0027?"
        },
        {
          "text": "Apre sa, yo mande yo ank\u00F2: -Eske nou ka ban nou non tout moun k\u0027ap travay sou chantye sa a?"
        },
        {
          "text": "Men Bondye t\u0027ap veye ch\u00E8f fanmi jwif yo pou anyen pa t\u0027 rive yo. Se konsa, ch\u00E8f gouv\u00E8nman yo pa t\u0027 rete travay la. Men, yo voye yon rap\u00F2 bay wa Dariyis, epi yo tann repons li anvan yo pran okenn desizyon sou zaf\u00E8 sa a."
        },
        {
          "text": "Men kopi rap\u00F2 Tatenayi, gouv\u00E8n\u00E8 pwovens l\u00F2t b\u00F2 larivy\u00E8 Lefrat la, Cheta-Boznayi ak k\u00F2l\u00E8g li yo ansanm ak tout otorite pwovens la te voye bay wa Dariyis."
        },
        {
          "text": "Men sa yo te voye di l\u0027 nan rap\u00F2 a: -Nou voye bonjou pou Wa Dariyis! K\u00E8 poze pou ou nan tou sa w\u0027ap f\u00E8!"
        },
        {
          "text": "Se devwa nou pou nou f\u00E8 wa a konnen nou te ale nan pwovens Jida a, nou jwenn y\u0027ap rebati tanp Bondye ki gen pouvwa a, av\u00E8k gwo bl\u00F2k w\u00F2ch, y\u0027ap koupe gwo poto bwa pou mete nan mi yo. Moun yo pran san yo pou yo f\u00E8 bon travay, travay la ap mache byen."
        },
        {
          "text": "Nou pale ak ch\u00E8f fanmi yo, nou mande yo ki moun ki te ba yo otorizasyon bati tanp lan, ak otorizasyon mete lot\u00E8l ladan l\u0027."
        },
        {
          "text": "Nou te mande yo tou pou yo ban nou non yo pou n\u0027 te ka f\u00E8 ou konnen ki ch\u00E8f ki te alat\u00E8t moun sa yo."
        },
        {
          "text": "Men sa yo reponn nou: Yo menm, se s\u00E8vit\u00E8 Bondye ki kreye sy\u00E8l la ak lat\u00E8 a yo ye. Y\u0027ap rebati yon tanp yon gran wa peyi Izray\u00E8l la te bati nan tan lontan kite pou yo."
        },
        {
          "text": "Men, zans\u00E8t yo te f\u00E8 Bondye nan sy\u00E8l la fache ak yo, kif\u00E8 Bondye lage yo nan men N\u00E8bikadneza, moun peyi Kalde, ki te wa peyi Babil\u00F2n. Wa sa a te f\u00E8 detwi tanp lan, epi li f\u00E8 dep\u00F2te tout p\u00E8p la lavil Babil\u00F2n."
        },
        {
          "text": "Koulye a, yo pretann di Siris, wa Babil\u00F2n lan, pa t\u0027 ank\u00F2 fin gen ennan depi li t\u0027ap gouv\u00E8nen l\u00E8 li ba yo otorizasyon pou yo rebati tanp Bondye a."
        },
        {
          "text": "Yo di ank\u00F2: N\u00E8bikadneza te pran tout veso an l\u00F2 ak an ajan ki te nan tanp Bondye a lavil Jerizal\u00E8m, li te f\u00E8 pote yo lavil Babil\u00F2n mete nan tanp lavil sa a. Men, wa Siri a f\u00E8 wete tout veso sa yo nan tanp Babil\u00F2n lan, li renm\u00E8t yo bay yon nonm yo te rele Chechbaza. Se nonm sa a li te mete ch\u00E8f nan pwovens Jida a."
        },
        {
          "text": "Wa a te di l\u0027: Pran veso sa yo, al pote yo tounen nan tanp ki lavil Jerizal\u00E8m lan, epi rebati tanp Bondye a sou menm anplasman kote l\u0027 te ye a."
        },
        {
          "text": "Se konsa, Chechbaza sa a vini, li moute fondasyon tanp Bondye a lavil Jerizal\u00E8m. Depi l\u00E8 sa a, travay la ap mache, men yo poko fini."
        },
        {
          "text": "Koulye a menm, si wa a ta vle, li ta ka mande yo chache nan achiv wa yo lavil Babil\u00F2n, pou w\u00E8 si tout bon vre, wa Siris te ba yo otorizasyon rebati tanp Bondye a lavil Jerizal\u00E8m. Apre sa, y\u0027a f\u00E8 nou konnen desizyon wa a sou zaf\u00E8 sa a."
        }
      ]
    },
    {
      "VERS": [
        {
          "text": "Se konsa wa Dariyis bay l\u00F2d pou yo f\u00E8 chache nan tout depo kote yo te sere achiv yo ak trez\u00F2 yo nan peyi Babil\u00F2n."
        },
        {
          "text": "Epi yo jwenn yon woulo papye nan f\u00F2 Achmeta, yon f\u00F2tr\u00E8s ki te nan pwovens Medi a. Men sa ki te ekri nan woulo papye a:"
        },
        {
          "text": "-Nan premye lanne r\u00E8y li, wa Siris te bay l\u00F2d sa a sou tanp Bondye a nan lavil Jerizal\u00E8m: Se pou yo rebati tanp lan pou l\u0027 ka s\u00E8vi kote yo ka touye b\u00E8t ak boule ofrann nan dife pou Bondye. Tanp lan va gen trant m\u00E8t wot\u00E8, trant m\u00E8t laj\u00E8."
        },
        {
          "text": "Y\u0027a moute miray yo an bwa ak w\u00F2ch, yonn sou l\u00F2t, twa ranje w\u00F2ch pou chak ranje bwa. Y\u0027a pran lajan nan k\u00E8s wa a pou peye tout depans ki va f\u00E8t pou travay la."
        },
        {
          "text": "Konsa tou, y\u0027a renm\u00E8t yo tout veso an l\u00F2 ak an ajan N\u00E8bikadneza te pran nan tanp Bondye a lavil Jerizal\u00E8m pou l\u0027 te pote isit lavil Babil\u00F2n, pou tout bagay tounen nan plas yo nan tanp Bondye a lavil Jerizal\u00E8m."
        },
        {
          "text": "L\u00E8 sa a, wa Dariyis voye repons sa a: -Pou Tatenayi, gouv\u00E8n\u00E8 pwovens l\u00F2t b\u00F2 larivy\u00E8 Lefrat la, Cheta-Boznayi ak l\u00F2t k\u00F2l\u00E8g yo ki otorite nan Afasak la. Pa pwoche b\u00F2 tanp lan."
        },
        {
          "text": "Kite yo travay nan tanp Bondye a. Se pou gouv\u00E8n\u00E8 p\u00E8yi Jida a ak ch\u00E8f fanmi yo rebati tanp lan sou menm anplasman kote l\u0027 te ye anvan an."
        },
        {
          "text": "Okontr\u00E8, men ki jan pou nou boule ak ch\u00E8f fanmi p\u00E8p jwif yo nan travay y\u0027ap f\u00E8 pou rebati tanp Bondye sa a: N\u0027a pran lajan nan k\u00E8s wa ki nan men nou an, ki vle di nan lajan kontribisyon n\u0027a ranmase nan pwovens la, n\u0027a renm\u00E8t yo k\u00F2b tout depans y\u0027a f\u00E8, san wete senk, pou travay la pa rete."
        },
        {
          "text": "N\u0027a bay pr\u00E8t Jerizal\u00E8m yo tou sa y\u0027a bezwen pou f\u00E8 ofrann b\u00E8t pou yo boule n\u00E8t nan dife pou Bondye ki nan sy\u00E8l la. Chak jou, dapre sa pr\u00E8t lavil Jerizal\u00E8m yo va di nou, n\u0027a ba yo jenn ti towo, belye, ti mouton ansanm ak ble, s\u00E8l, diven, lwil y\u0027a bezwen pou boule pou Sey\u00E8 a. Pa pote okenn neglijans nan sa."
        },
        {
          "text": "Konsa, y\u0027a ka ofri sakrifis santi bon ki va f\u00E8 Sey\u00E8 a plezi. Y\u0027a lapriy\u00E8 pou wa a ak pou pitit li yo."
        },
        {
          "text": "Men yon l\u00F2d mwen bay ank\u00F2: si yon moun refize f\u00E8 anyen nan sa m\u0027 mande la a, y\u0027a rache yon poto bwa nan kay li, y\u0027a f\u00E8 yon pwent li, y\u0027a p\u00E8se moun lan pak an pak ak li. Pou kay li a menm, y\u0027a f\u00E8 l\u0027 tounen yon pil fatra, pout\u00E8t sa li f\u00E8 a."
        },
        {
          "text": "Se pou Bondye ki chwazi lavil Jerizal\u00E8m pou se la yo bati kay li a jete tout wa, kraze tout nasyon ki ta konprann pou yo pa koute l\u00F2d mwen bay la a, epi ki ta detwi tanp Bondye a ki lavil Jerizal\u00E8m. Se mwen menm, Dariyis, ki bay l\u00F2d sa a. Se pou yo f\u00E8 sa mwen bay l\u00F2d f\u00E8 a san wete san mete."
        },
        {
          "text": "Tatenayi, gouv\u00E8n\u00E8 pwovens ki l\u00F2t b\u00F2 larivy\u00E8 Efrat la, Cheta-Boznayi ak l\u00F2t ch\u00E8f yo f\u00E8 sa wa Dariyis te bay l\u00F2d f\u00E8 a san wete san mete."
        },
        {
          "text": "Ch\u00E8f fanmi jwif yo menm rebati tanp lan san pwobl\u00E8m, av\u00E8k ankourajman Aje, pwof\u00E8t Bondye a, ak Zakari, pitit gason Ido a, t\u0027ap ba yo ak mesaj Bondye yo. Se konsa yo fin rebati tanp lan jan Bondye p\u00E8p Izray\u00E8l la te ba yo l\u00F2d la, ak jan Dariyis, Siris ak Atagz\u00E8s\u00E8s, tou twa wa peyi P\u00E8s la, te ba yo l\u00F2d la tou."
        },
        {
          "text": "Travay la fini sou twazy\u00E8m jou nan mwa Ada a, nan sizy\u00E8m lanne r\u00E8y wa Dariyis."
        },
        {
          "text": "L\u00E8 sa a, tout p\u00E8p Izray\u00E8l la, pr\u00E8t yo, moun Levi yo ak tout r\u00E8s moun ki te tounen yo f\u00E8 f\u00E8t, yo f\u00E8 gwo seremoni pou mete tanp lan apa pou s\u00E8vis Bondye."
        },
        {
          "text": "Yo ofri san (100) towo, desan (200) belye mouton, katsan (400) ti mouton pou yo touye pou mete tanp lan apa pou s\u00E8vis Bondye. Yo ofri tou douz bouk kabrit, yonn pou chak branch fanmi p\u00E8p Izray\u00E8l la, pou mande Bondye padon pou peche p\u00E8p la."
        },
        {
          "text": "Apre sa, yo \u00F2ganize s\u00E8vis tanp Bondye a lavil Jerizal\u00E8m. Yo separe pr\u00E8t yo an div\u00E8s kategori, yo separe moun Levi yo an div\u00E8s klas, chak gwoup ak travay pa yo pou yo f\u00E8, jan sa ekri nan liv Moyiz la."
        },
        {
          "text": "Kat\u00F2zy\u00E8m jou mwa Nisan an, nan lanne senksankenz (515), jwif ki te tounen soti nan peyi kote yo te dep\u00F2te yo a fete f\u00E8t Delivrans lan."
        },
        {
          "text": "Yo te f\u00E8 yon s\u00E8l s\u00E8vis pou tout pr\u00E8t yo ansanm ak tout moun Levi yo pou mete yo nan kondisyon pou f\u00E8 s\u00E8vis Bondye. Yo tout te nan kondisyon pou f\u00E8 s\u00E8vis Bondye: yo touye b\u00E8t yo te ofri pou f\u00E8t Delivrans lan, yo f\u00E8 yon s\u00E8l seremoni pou tout p\u00E8p la, pou pr\u00E8t par\u00E8y yo ak pou yo menm tou."
        },
        {
          "text": "Men moun ki te manje manje Delivrans lan. Se te tout jwif ki te tounen soti nan peyi kote yo te dep\u00F2te yo a ansanm ak r\u00E8s moun p\u00E8p Izray\u00E8l yo ki pa t\u0027 janm kite peyi yo men ki te vire do bay vye bagay l\u00F2t moun yo t\u0027ap f\u00E8 nan peyi yo epi ki te vin mete t\u00E8t ansanm ak moun ki te tounen yo pou adore Sey\u00E8 a, Bondye p\u00E8p Izray\u00E8l la."
        },
        {
          "text": "Pandan s\u00E8t jou, yo fete F\u00E8t Pen san ledven an ak k\u00E8 kontan. Yo te kontan anpil d\u00E8ske Sey\u00E8 a te manyen k\u00E8 wa peyi Lasiri a, ki te ankouraje yo anpil nan tout gwo travay yo t\u0027ap f\u00E8 a pou rebati tanp Bondye p\u00E8p Izray\u00E8l la."
        }
      ]
    },
    {
      "VERS": [
        {
          "text": "K\u00E8k tan apre tout ev\u00E8nman sa yo, sou r\u00E8y Atagz\u00E8s\u00E8s, wa peyi P\u00E8s la, te gen yon nonm yo te rele Esdras ki te soti nan branch fanmi Arawon an. Papa l\u0027 te rele Seraja. Seraja te pitit Azarya, Azarya te pitit Ilkija."
        },
        {
          "text": "Ilkija te pitit Chaloum, Chaloum te pitit Zad\u00F2k, Zad\u00F2k te pitit Achitoub."
        },
        {
          "text": "Achitoub te pitit Amarya, Amarya te pitit Azarya, Azarya te pitit Meraj\u00F2t."
        },
        {
          "text": "Meraj\u00F2t te pitit Zeraja, Zeraja te pitit Ouzi, Ouzi te pitit Bouki."
        },
        {
          "text": "Bouki te pitit Abichwa, Abichwa te pitit Fineas, Fineas te pitit Eleaza, Eleaza te pitit Arawon, granpr\u00E8t la."
        },
        {
          "text": "Esdras te yon nonm save ki te f\u00F2 anpil nan lalwa Sey\u00E8 a, lalwa Bondye p\u00E8p Izray\u00E8l la te bay Moyiz la. Li t\u0027ap travay ak wa a. Wa a te bay Esdras tou sa li te mande l\u0027, paske Sey\u00E8 a, Bondye li a, t\u0027ap pwoteje l\u0027. Se konsa li kite lavil Babil\u00F2n pou l\u0027 moute lavil Jerizal\u00E8m."
        },
        {
          "text": "Anpil l\u00F2t moun nan p\u00E8p Izray\u00E8l la, nan pr\u00E8t yo, nan moun Levi yo, nan sanba yo, nan gad tanp yo ak l\u00F2t travay\u00E8 yo, te pran wout la moute lavil Jerizal\u00E8m ansanm ak li. L\u00E8 sa a, wa Atagz\u00E8s\u00E8s te nan sety\u00E8m lanne r\u00E8y li."
        },
        {
          "text": "Yo rive Jerizal\u00E8m nan senky\u00E8m mwa sety\u00E8m lanne r\u00E8y Atagz\u00E8s\u00E8s la."
        },
        {
          "text": "Yo te kite lavil Babil\u00F2n premye jou nan premye mwa a. Epi yo rive lavil Jerizal\u00E8m premye jou nan senky\u00E8m mwa a, av\u00E8k pwoteksyon Bondye."
        },
        {
          "text": "Esdras te pase tout tan li ap etidye lalwa Sey\u00E8 a. Li t\u0027ap swiv tou sa ki ladan l\u0027. Li t\u0027ap moutre p\u00E8p Izray\u00E8l la tout l\u00F2d ak tout regleman Sey\u00E8 a."
        },
        {
          "text": "Men kopi l\u00E8t wa Atagz\u00E8s\u00E8s te renm\u00E8t Esdras, ki te yon pr\u00E8t ak yon nonm save. Li te d\u00F2kt\u00E8 nan zaf\u00E8 lalwa ak k\u00F2mandman Sey\u00E8 a te bay p\u00E8p Izray\u00E8l la."
        },
        {
          "text": "Men l\u00E8t Atagz\u00E8s\u00E8s, gran wa a, te ekri bay Esdras, nonm save ki f\u00F2 nan lalwa Bondye ki nan sy\u00E8l la! -Koulye a,"
        },
        {
          "text": "mwen bay l\u00F2d nan tout peyi m\u0027ap gouv\u00E8nen yo pou tout moun nan p\u00E8p Izray\u00E8l la, nan pr\u00E8t yo osinon nan moun Levi yo, ki vle ale av\u00E8 ou lavil Jerizal\u00E8m, pou yo kite yo ale."
        },
        {
          "text": "Se mwen menm, wa a, ansanm ak s\u00E8t konseye m\u0027 yo ki voye ou al f\u00E8 enspeksyon nan peyi Jida a ak nan lavil Jerizal\u00E8m pou ou w\u00E8 ki jan moun yo ap swiv liv lalwa Bondye ki nan men ou lan."
        },
        {
          "text": "W\u0027a pran av\u00E8 ou ajan ak l\u00F2 wa a ansanm ak konseye l\u0027 yo te f\u00E8 lide bay pou Bondye p\u00E8p Izray\u00E8l la, ki gen tanp li lavil Jerizal\u00E8m."
        },
        {
          "text": "W\u0027a pote tou tout ajan ak l\u00F2 y\u0027a ba ou nan tout pwovens Babil\u00F2n lan ansanm ak ofrann p\u00E8p la ak pr\u00E8t yo te f\u00E8 lide voye paske yo vle f\u00E8 l\u0027 pou kay Bondye a nan lavil Jerizal\u00E8m."
        },
        {
          "text": "Konsa, av\u00E8k tout ajan sa a w\u0027a achte towo b\u00E8f, belye mouton, jenn ti mouton ansanm ak grenn jaden, grenn danre, diven ak lwil ki pou mache ak yo. Epi w\u0027a ofri yo sou lot\u00E8l la nan tanp Bondye ou la ki lavil Jerizal\u00E8m."
        },
        {
          "text": "Av\u00E8k ajan ak l\u00F2 ki va rete a, ou menm ak fr\u00E8 ou yo, n\u0027a f\u00E8 sa nou vle av\u00E8 l\u0027, depi sa nou f\u00E8 a dak\u00F2 ak volonte Bondye nou an."
        },
        {
          "text": "W\u0027a pran tout veso yo te renm\u00E8t ou nan men pou s\u00E8vi nan tanp Bondye ou la, w\u0027a mete yo nan tanp lan lavil Jerizal\u00E8m, devan lot\u00E8l Bondye ou la."
        },
        {
          "text": "Si gen l\u00F2t bagay ou bezwen ank\u00F2 pou tanp Bondye ou la, ou m\u00E8t pran nan k\u00E8s wa a pou achte yo."
        },
        {
          "text": "Mwen menm, wa Atagz\u00E8s\u00E8s, mwen pase l\u00F2d bay tout trezorye leta ki nan pwovens l\u00F2t b\u00F2 larivy\u00E8 Lefrat la, pou yo bay Esdras, pr\u00E8t la, nonm save ki f\u00F2 nan lalwa Bondye ki nan sy\u00E8l la, tou sa l\u0027a mande yo san pran reta,"
        },
        {
          "text": "depi sa l\u0027 mande a pa depase an total sanvenmil ons ajan, sisansenkant (650) barik ble, sisan (600) galon diven, sisan (600) galon lwil oliv. Pou dis\u00E8l la, y\u0027a ba li val\u00E8 li bezwen."
        },
        {
          "text": "Se pou ou s\u00E8ten yo bay tou sa Bondye ki nan sy\u00E8l la mande pou tanp li a, san manke anyen, pou Bondye pa janm fache sou mwen, ni sou pitit ki va gouv\u00E8nen peyi a apre m\u0027."
        },
        {
          "text": "Epi m\u0027 f\u00E8 nou konnen yo pa gen dwa f\u00E8 ni pr\u00E8t yo, ni moun Levi yo, ni sanba yo, ni gad tanp yo, ni domestik yo, ni okenn l\u00F2t moun k\u0027ap s\u00E8vi nan tanp Bondye a, peye okenn taks, okenn kontribisyon ni okenn dwa lese pase."
        },
        {
          "text": "Ou menm menm, Esdras, av\u00E8k bon konprann Bondye ba ou a, w\u0027a chwazi majistra ak jij pou gouv\u00E8nen tout moun p\u00E8p Izray\u00E8l yo k\u0027ap viv dapre lalwa Bondye ou la, nan pwovens l\u00F2t b\u00F2 larivy\u00E8 Lefrat la. Si genyen ki pa konnen lalwa a, se pou ou f\u00E8 yo aprann li."
        },
        {
          "text": "Tout moun ki pa mache dapre lalwa Bondye ou la osinon dapre l\u00F2d wa a bay la, se pou yo san pitye pou yo l\u00E8 y\u0027ap pini yo pou sa yo f\u00E8 a. Sa pou yo touye y\u0027a touye. Sa pou yo dep\u00F2te y\u0027a dep\u00F2te. Sa pou yo f\u00E8 peye amann y\u0027a f\u00E8 peye amann. Sa pou yo mete nan prizon y\u0027a mete nan prizon!"
        },
        {
          "text": "L\u00E8 sa a, Esdras di: -Lwanj pou Sey\u00E8 a, Bondye zans\u00E8t nou yo! Li mete nan t\u00E8t wa a lide pou l\u0027 f\u00E8 tout b\u00E8l bagay sa yo pou tanp Sey\u00E8 a lavil Jerizal\u00E8m."
        },
        {
          "text": "Li f\u00E8 m\u0027 jwenn fav\u00E8 devan wa a, devan konseye l\u0027 yo ak tout l\u00F2t gwo zotobre k\u0027ap travay ak wa a. Li te ban m\u0027 kouraj, mwen te rive sanble tout ch\u00E8f fanmi p\u00E8p Izray\u00E8l la pou yo pati av\u00E8 mwen!"
        }
      ]
    },
    {
      "VERS": [
        {
          "text": "Men lis ch\u00E8f fanmi yo ansanm ak non zans\u00E8t yo ki te pati ansanm av\u00E8 m\u0027 soti lavil Babil\u00F2n pou moute lavil Jerizal\u00E8m sou r\u00E8y wa Atagz\u00E8s\u00E8s:"
        },
        {
          "text": "-(we v\u00E8s\u00E8 pwochen)3 Se te G\u00E8son, ch\u00E8f branch fanmi Fineas la, Dany\u00E8l, ch\u00E8f branch fanmi Itama a, Atouch, pitit gason Chekanya a, ch\u00E8f branch fanmi David la, Zekarya, ch\u00E8f branch fanmi Pare\u00F2ch la. Zekarya te gen av\u00E8 l\u0027 sansenkant (150) gason yo te konte nan fanmi an."
        },
        {
          "text": "Elyeyoenayi, pitit gason Seraji a, ch\u00E8f branch fanmi Pakat m\u0027oab la. Li te gen av\u00E8 l\u0027 desan (200) gason."
        },
        {
          "text": "Chekanya, pitit gason Jazy\u00E8l la, ch\u00E8f branch fanmi Zatou a. Li te gen av\u00E8 l\u0027 twasan (300) gason."
        },
        {
          "text": "Eb\u00E8d, pitit gason Jonatan an, ch\u00E8f branch fanmi Aden an. Li te gen av\u00E8 l\u0027 senkant gason."
        },
        {
          "text": "Yechaya, pitit gason Atalya a, ch\u00E8f branch fanmi Elam lan. Li te gen av\u00E8 l\u0027 swasanndis gason."
        },
        {
          "text": "Zebadya, pitit gason Mikay\u00E8l la, ch\u00E8f branch fanmi Chefatya a. Li te gen katreven gason av\u00E8 l\u0027."
        },
        {
          "text": "Obadya, pitit gason Jey\u00E8l la, ch\u00E8f branch fanmi Joab la. Li te gen desandizwit (218) gason av\u00E8 l\u0027."
        },
        {
          "text": "Chelomit, pitit gason Josifya a, ch\u00E8f branch fanmi Bani an. Li te gen sanswasant (160) gason av\u00E8 l\u0027."
        },
        {
          "text": "Zakariya, pitit gason Bebayi a, ch\u00E8f branch fanmi Bebayi a. Li te gen ventwit gason av\u00E8 l\u0027."
        },
        {
          "text": "Jokanan, pitit gason Akatan an, ch\u00E8f fanmi Azgad la. Li te gen sandis (110) gason av\u00E8 l\u0027."
        },
        {
          "text": "Pou branch fanmi Adonikam an, se te Elifel\u00E8t, Jey\u00E8l ak Chemaja. Yo te gen swasant gason av\u00E8k yo. Moun sa yo te vin apre."
        },
        {
          "text": "Outayi, pitit gason Zaboud la, ch\u00E8f branch fanmi Bigvayi a. Li te gen swasandis gason av\u00E8 l\u0027."
        },
        {
          "text": "Mwen sanble tout moun sa yo b\u00F2 gwo kannal ki mennen dlo nan lavil Aava a. Nou pase twa jou la. Antan nou la, mwen remake nou te gen pr\u00E8t nan gwoup la, men pa t\u0027 gen moun Levi."
        },
        {
          "text": "L\u00E8 sa a, mwen f\u00E8 chache n\u00E8f ch\u00E8f sa yo: Elyez\u00E8, Ary\u00E8l, Chemaja, Elnatan, Jarib, Elnatan, Natan, Zakaraya ak Mechoulam ansanm ak direkt\u00E8 sa yo: Jojarib ak Elnatan, de moun ki konn esplike lalwa a."
        },
        {
          "text": "Mwen voye yo b\u00F2 kote Ido, ch\u00E8f kominote Kasifya a. Mwen esplike yo tou sa pou yo di Ido ak k\u00F2l\u00E8g li yo ki konn tout travay pou f\u00E8t nan tanp lan, epi ki t\u0027ap viv ansanm nan kominote Kasifya a, pou yo ka f\u00E8 nou jwenn k\u00E8k gason pou travay nan tanp Bondye nou an."
        },
        {
          "text": "Se konsa, av\u00E8k benediksyon Bondye ki te sou nou, yo ban nou Cherebya, yon nonm lespri, ki te soti nan branch fanmi Makli, yonn nan pitit gason Levi yo ki li menm te pitit Izray\u00E8l. Te gen dizwit nan pitit li yo ak fanmi l\u0027 yo ki te vini ak li tou."
        },
        {
          "text": "Yo ban nou ank\u00F2 Achabya ak Jechaya, fr\u00E8 li a, tou de moun branch fanmi Merari. Te gen vin nan pitit gason yo ki te vini ak yo tou."
        },
        {
          "text": "Te gen tou desanven (220) travay\u00E8 pou tanp lan. Se wa David ak ch\u00E8f li yo ki te bay zans\u00E8t moun sa yo reskonsablite pou ede moun Levi yo nan s\u00E8vis yo. Yo te pran non tout moun sa yo."
        },
        {
          "text": "Antan nou la b\u00F2 kannal Aava a, mwen bay l\u00F2d pou tout moun f\u00E8 j\u00E8n, pou nou soum\u00E8t nou devan Bondye, pou mande l\u0027 pou nou f\u00E8 yon bon vwayaj, pou l\u0027 pwoteje nou, pitit nou yo ansanm ak tout byen nou yo."
        },
        {
          "text": "Mwen te wont mande wa a yon lame ak kavalye pou pwoteje nou si yon l\u00E8nmi ta atake nou sou wout, paske mwen te fin di wa a konsa Bondye nou an ap pwoteje tout moun ki mete konfyans yo nan li, l\u0027ap beni yo. Konsa tou, l\u0027ap fache sou moun ki vire do ba li, l\u0027ap pini yo."
        },
        {
          "text": "Se konsa nou f\u00E8 j\u00E8n, nou lapriy\u00E8 Bondye pou l\u0027 pwoteje nou. Epi li reponn lapriy\u00E8 nou yo."
        },
        {
          "text": "Apre sa, mwen chwazi douz moun nan ch\u00E8f pr\u00E8t yo: se te Cherebya, Achabya ak dis l\u00F2t ch\u00E8f pr\u00E8t."
        },
        {
          "text": "Mwen pran p\u00E8z tout ajan ak tout l\u00F2 ak tout l\u00F2t veso wa a, konseye l\u0027 yo ak l\u00F2t ch\u00E8f ki av\u00E8 l\u0027 yo te bay pou s\u00E8vi nan tanp Bondye nou an ansanm ak ofrann moun p\u00E8p Izray\u00E8l yo, epi mwen renm\u00E8t yo bay douz ch\u00E8f pr\u00E8t yo."
        },
        {
          "text": "Men sa mwen te renm\u00E8t yo nan men: n\u00E8fsandouzmil (912.000) ons ajan, ak san veso an ajan ki te peze demilkatsan (2.400) ons, sansenkantwitmil (158.000) ons l\u00F2,"
        },
        {
          "text": "ak vin b\u00F2l an l\u00F2 ki te peze desanswasanndis (270) ons. Te gen de b\u00E8l b\u00F2l an kwiv dore ki te gen menm val\u00E8 ak b\u00F2l an l\u00F2 yo."
        },
        {
          "text": "Mwen di yo: Nou menm, nou se moun yo mete apa pou s\u00E8vis Sey\u00E8 a. Veso sa yo, yo mete yo apa pou Sey\u00E8 a tou. Ajan sa yo ak l\u00F2 sa yo se ofrann moun yo te f\u00E8 lide ofri bay Sey\u00E8 a, Bondye zans\u00E8t nou yo."
        },
        {
          "text": "Nou reskonsab yo jouk n\u0027a rive nan tanp lan lavil Jerizal\u00E8m. Rive la, nan chanm pr\u00E8t yo ki nan tanp Bondye a, n\u0027a peze yo ank\u00F2 devan ch\u00E8f pr\u00E8t yo ak ch\u00E8f moun Levi yo, devan ch\u00E8f branch fanmi p\u00E8p Izray\u00E8l la, epi n\u0027a renm\u00E8t yo li."
        },
        {
          "text": "Se konsa, l\u00E8 mwen fin peze ajan an, l\u00F2 a ak veso yo, pr\u00E8t yo ak moun Levi yo pran yo nan men m\u0027, pou pote yo jouk lavil Jerizal\u00E8m, nan tanp Bondye nou an."
        },
        {
          "text": "Sou douzy\u00E8m jou premye mwa a, nou kite kote nou te ye a b\u00F2 kannal Aava a, nou pati pou lavil Jerizal\u00E8m. Bondye nou an te la ak nou sou tout wout la. Li pwoteje nou, li pa kite okenn l\u00E8nmi atake nou, li pa kite nou tonbe nan okenn anbiskad v\u00F2l\u00F2 ta ka pare sou wout pou nou."
        },
        {
          "text": "Nou rive lavil Jerizal\u00E8m, nou pase twa jou ap poze k\u00F2 nou."
        },
        {
          "text": "Sou katriy\u00E8m jou a, n\u0027 al nan tanp Bondye nou an, yo peze ajan an, l\u00F2 a ak veso yo, epi yo renm\u00E8t yo nan men Merem\u00F2t, pr\u00E8t la, pitit gason Ouri a. Av\u00E8k li te gen Eleaza, pitit gason Fineas la, ak de moun Levi: Jozabad, pitit gason Jozye, ak Noadja, pitit gason Bennwi a."
        },
        {
          "text": "Yo konte, yo peze, yo jwenn tout bagay, anyen pa t\u0027 manke. L\u00E8 sa a, yo f\u00E8 yon lis tou sa yo te peze, epi yo sere lis la."
        },
        {
          "text": "Moun ki te tounen soti nan peyi kote yo te dep\u00F2te yo a ofri b\u00E8t pou yo boule n\u00E8t pou Bondye p\u00E8p Izray\u00E8l la. Yo ofri douz towo pou tout p\u00E8p Izray\u00E8l la, katrevens\u00E8z belye mouton, swasanndis\u00E8t ti mouton ak douz bouk kabrit pou mande Bondye padon pou peche yo. Yo boule tout b\u00E8t sa yo n\u00E8t nan dife pou Sey\u00E8 a."
        },
        {
          "text": "Yo pran tout dokiman wa a te ba yo, yo renm\u00E8t pref\u00E8 wa yo ak gouv\u00E8n\u00E8 yo ki reskonsab pwovens l\u00F2t b\u00F2 larivy\u00E8 Lefrat la. Se konsa, tout ch\u00E8f sa yo vin ede p\u00E8p la, yo bay konkou yo pou tanp Bondye a."
        }
      ]
    },
    {
      "VERS": [
        {
          "text": "L\u00E8 tout bagay sa yo fin regle, ch\u00E8f p\u00E8p Izray\u00E8l yo vin jwenn mwen, yo di m\u0027 konsa: -P\u00E8p la, ansanm ak pr\u00E8t yo ak moun Levi yo fin melanje n\u00E8t ak moun l\u00F2t nasyon ki nan peyi a: moun Kanaran yo, moun Et yo, moun Ferezi yo, moun Jebis yo, moun Amon yo, moun Moab yo, moun Lejip yo ak moun Amori yo. Yo lage k\u00F2 yo nan f\u00E8 menm vye bagay ak moun sa yo."
        },
        {
          "text": "Yo marye ak fanm p\u00E8p sa yo, yo marye pitit gason yo ak pitit fi p\u00E8p sa yo. Se konsa, ras Bondye chwazi pou li a twouve l\u0027 melanje ak ras moun peyi a. Premye moun ki lage k\u00F2 yo nan move zak sa yo se ch\u00E8f yo ak konseye yo."
        },
        {
          "text": "L\u00E8 m\u0027 tande sa, mwen vin gen yon s\u00E8l lapenn, mwen chire rad sou mwen, mwen rache cheve nan t\u00E8t mwen ak plim bab mwen."
        },
        {
          "text": "M\u0027 al koupi k\u00F2 m\u0027 yon kote sit\u00E8lman sa te f\u00E8 m\u0027 lapenn. Anpil moun te p\u00E8 l\u00E8 yo vin konnen sa Sey\u00E8 a te di sou koze peche moun yo te dep\u00F2te epi ki te tounen nan peyi a te f\u00E8 a. Yo tout vin sanble b\u00F2 kote m\u0027. Mwen menm menm, mwen te rete chita koupi at\u00E8 a, jouk l\u00E8 pou yo f\u00E8 ofrann chak asw\u00E8 a rive, t\u00E8lman sa te f\u00E8 m\u0027 mal."
        },
        {
          "text": "L\u00E8 l\u00E8 a rive pou yo f\u00E8 ofrann chak asw\u00E8 a, mwen leve kote m\u0027 te koupi ap kriye a, epi ak tout rad chire yo sou mwen, mwen tonbe ajenou, mwen louvri de bra m\u0027 devan Sey\u00E8 a, Bondye mwen an."
        },
        {
          "text": "Mwen di l\u0027 konsa: -O Bondye papa m\u0027! Mwen tw\u00F2 wont, mwen pa konn sa pou m\u0027 f\u00E8! M\u0027 pa ka leve t\u00E8t mwen devan ou, Bondye mwen! Nou t\u00E8lman f\u00E8 sa ki mal, yo f\u00E8 pil moute pi wo pase t\u00E8t nou. Peche nou yo anpile yonn sou l\u00F2t, yo rive jouk nan sy\u00E8l la."
        },
        {
          "text": "Depi nan tan zans\u00E8t nou yo jouk jounen j\u00F2di a, nou pa manke f\u00E8 sa ki mal. Se pout\u00E8t tou sa nou te f\u00E8 ki mal kif\u00E8 ou te lage nou ansanm ak wa nou yo ak pr\u00E8t nou yo nan men wa l\u00F2t peyi yo. Yo touye nou nan lag\u00E8, yo dep\u00F2te nou, yo piye tout ajan nou, yo f\u00E8 nou wont jan nou ye jouk koulye a."
        },
        {
          "text": "Men koulye a, depi k\u00E8k jou, Sey\u00E8 a, Bondye nou an, te f\u00E8 nou yon fav\u00E8. Li sove de twa nan nou, li ban nou yon kote pou nou jwenn pwoteksyon nan kay ki apa pou li a. Se konsa li ban nou kouraj ank\u00F2, li wete nou nan kalite esklavaj kote nou te ye a, li ban nou yon ti souf."
        },
        {
          "text": "Paske se esklav nou ye jouk j\u00F2di a. Men menm nan esklavaj sa a, Bondye pa lage nou. Li f\u00E8 wa peyi P\u00E8s yo aji byen ak nou. Yo ban nou yon ti souf, pou nou te ka rebati tanp Bondye nou an ki te fin kraze n\u00E8t. Yo ban nou yon kote pou nou jwenn pwoteksyon nan peyi Jida ak lavil Jerizal\u00E8m."
        },
        {
          "text": "Koulye a menm, Bondye, kisa pou nou di ou? Menm apre tou sa ou deja f\u00E8 pou nou, nou dezobeyi tout k\u00F2mandman"
        },
        {
          "text": "ou te ban nou pou nou swiv, l\u00E8 pwof\u00E8t yo, s\u00E8vit\u00E8 ou yo, te di nou nan non ou: Peyi kote nou pral antre a, peyi nou pral pran pou nou rete a, se yon peyi ki p\u00E8di fav\u00E8 Bondye, paske moun k\u0027ap viv ladan l\u0027 yo ap f\u00E8 yon bann bagay degoutan, vye bagay sal toupatou ladan l\u0027."
        },
        {
          "text": "Enben! Piga nou marye pitit fi nou yo ak pitit gason yo, ni piga nou chwazi pitit fi yo pou pitit gason nou yo. Nou pa bezwen chache konnen si zaf\u00E8 yo ap mache, si yo gen k\u00E8 kontan. Se s\u00E8l jan nou menm nou ka vin f\u00F2, nou ka manje tout bon bagay ki donnen nan peyi a, nou ka kite t\u00E8 sa a pou pitit nou yo pou tout tan."
        },
        {
          "text": "Apre tou sa ki te rive nou, yon jan pou ou te pini nou pou move zak ak tout bagay mal nou te f\u00E8 yo, nou w\u00E8, O Bondye nou, ou pa t\u0027 pini nou jan nou te merite l\u0027 la. Ou te kite yon ti r\u00E8s nan nou ap viv toujou, nou menm ki la koulye a."
        },
        {
          "text": "Epi pou koulye a ank\u00F2 pou nou pa swiv k\u00F2mandman ou yo, pou n\u0027 al marye av\u00E8k kalite move moun sa yo? Fwa sa a, p\u0027ap gen anyen ki pou anpeche ou fache sou nou jouk pou ou detwi nou n\u00E8t, san ou pa kite pesonn chape!"
        },
        {
          "text": "Sey\u00E8, ou menm ki Bondye p\u00E8p Izray\u00E8l la, se paske ou bon anpil pou nou kif\u00E8 gen yon ti ponyen nan nou ki rete toujou, jan sa ye j\u00F2di a. Epi, gade koulye a, men nou kanpe devan ou av\u00E8k tout peche nou yo! Wi, nou pa gen dwa rete vivan devan ou ank\u00F2 pout\u00E8t sa!"
        }
      ]
    },
    {
      "VERS": [
        {
          "text": "Esdras menm te ajenou toujou, fas at\u00E8, devan Kay Bondye a, li t\u0027ap lapriy\u00E8. Dlo nan je, li t\u0027ap rekon\u00E8t tout f\u00F2t p\u00E8p la te f\u00E8 devan Bondye. Pandan li t\u0027ap f\u00E8 sa, yon foul moun p\u00E8p Izray\u00E8l la, gason, fanm ak timoun, vin sanble f\u00E8 wonn b\u00F2 kote l\u0027. Dlo t\u0027ap ponpe nan je yo tout."
        },
        {
          "text": "Le sa a, Chekanya, pitit gason Jey\u00E8l la, nan branch fanmi Elam lan, pran lapaw\u00F2l. Li di Esdras konsa: -Nou trayi Bondye nou an vre l\u00E8 nou pran fanm l\u00F2t nasyon k\u0027ap viv nan peyi a pou madanm nou. Men malgre sa, mwen kw\u00E8 gen espwa toujou pou p\u00E8p Izray\u00E8l la."
        },
        {
          "text": "Nou tout pral pran angajman an piblik devan Bondye pou nou ranvwaye tout medam sa yo ansanm ak pitit yo f\u00E8 pou nou. Wi, m\u00E8t, nou pral swiv kons\u00E8y ou menm ak l\u00F2t moun ki gen resp\u00E8 pou k\u00F2mandman Bondye nou an te ban nou. Se pou nou f\u00E8 tou sa lalwa Bondye a mande nou f\u00E8."
        },
        {
          "text": "Leve non! Se ou menm ki pou regle bagay sa a. N\u0027ap kanpe la av\u00E8 ou! Kouraj! Annavan!"
        },
        {
          "text": "L\u00E8 sa a, Esdras leve, li f\u00E8 ch\u00E8f pr\u00E8t yo, ch\u00E8f moun Levi yo ak tout r\u00E8s moun yo s\u00E8mante yo pral f\u00E8 sa Chekanya te di a. Yo s\u00E8mante vre."
        },
        {
          "text": "Apre sa, Esdras ale lakay Jokanan, pitit gason Eliyachib la, sou devan tanp Bondye a. Li pase nwit lan la, san manje, san bw\u00E8, paske li te nan gwo lapenn d\u00E8ske moun yo te dep\u00F2te epi ki te tounen nan peyi a pa t\u0027 kenbe paw\u00F2l yo."
        },
        {
          "text": "Yo f\u00E8 yon piblikasyon nan tout peyi Jida a ak nan lavil Jerizal\u00E8m, pou mande tout moun ki te tounen soti nan peyi kote yo te dep\u00F2te yo a pou yo tout te reyini lavil Jerizal\u00E8m."
        },
        {
          "text": "Si yon moun kite twa jou pase li pa moute, tout ch\u00E8f yo ak tout moun ki an t\u00E8t branch fanmi yo te dak\u00F2 pou yo te sezi tout byen moun sa a, pou yo te f\u00E8 tanp Bondye a kado l\u0027, l\u00E8fini pou yo pa t\u0027 konsidere l\u0027 tankou moun sosyete a ank\u00F2 av\u00E8k r\u00E8s moun ki te tounen soti kote yo te dep\u00F2te yo a."
        },
        {
          "text": "Nan twa jou vre, ki te venty\u00E8m jou nan nevy\u00E8m mwa a, tout gason ki t\u0027ap viv sou p\u00F2syon t\u00E8 ki te pou branch fanmi Jida ak branch fanmi Benjamen yo te sanble lavil Jerizal\u00E8m. Yo rete sou plas piblik ki devan tanp Bondye a. Yon gwo lapli t\u0027ap tonbe. Tout moun t\u0027ap tranble, yo te fr\u00E8t, men yo te p\u00E8 tou paske se te yon gwo zaf\u00E8."
        },
        {
          "text": "L\u00E8 sa a, Esdras, pr\u00E8t la, leve, li di yo: -L\u00E8 nou marye ak fanm l\u00F2t nasyon yo, se trayi nou trayi Bondye. Se mete nou mete sou tou sa k\u0027ap f\u00E8t mal deja nan mitan p\u00E8p Izray\u00E8l la."
        },
        {
          "text": "Men koulye a, rekon\u00E8t devan Sey\u00E8 a, Bondye zans\u00E8t nou yo, sa nou f\u00E8 ki mal la. F\u00E8 sa li vle nou f\u00E8 a: pran distans nou ak moun l\u00F2t nasyon k\u0027ap viv nan peyi a. Separe ak fanm nou te pran pami l\u00F2t nasyon yo pou madanm."
        },
        {
          "text": "Tout p\u00E8p la pran reponn byen f\u00F2: -Wi. N\u0027ap f\u00E8 tou sa ou mande nou f\u00E8!"
        },
        {
          "text": "Men p\u00E8p la anpil. Se sezon lapli. Nou pa ka rete dey\u00F2 a konsa. Epitou, se pa bagay k\u0027ap pran yon jou osinon de jou, paske gen anpil nan nou ki koupab nan zaf\u00E8 sa a."
        },
        {
          "text": "Se pou ch\u00E8f nou yo rete isit la nan plas nou pou regle bagay la. Nan dat y\u0027a fikse a, tout moun nan peyi a ki marye ak yon fanm l\u00F2t nasyon va vin par\u00E8t devan yo. Ch\u00E8f fanmi yo ak jij k\u0027ap dirije lavil kote moun lan rete a va vin av\u00E8 l\u0027. Konsa konsa, jouk k\u00F2l\u00E8 Bondye ki te tonbe sou nou pout\u00E8t bagay sa a va bese."
        },
        {
          "text": "Tout moun te dak\u00F2 esepte Jonatan, pitit gason Asay\u00E8l, ak Jaksya, pitit gason Tikva a, ki te kont. Machoulam ak Chabtayi, yon moun Levi, te pran pozisyon ak yo tou."
        },
        {
          "text": "Men, moun ki te tounen soti nan peyi kote yo te dep\u00F2te yo a te dak\u00F2 ak sa yo te mande yo f\u00E8 a. Esdras, pr\u00E8t la, f\u00E8 chwazi k\u00E8k moun ki te ch\u00E8f branch fanmi pou ede l\u0027 nan travay la. Li pran non yo sou lis. Epi se konsa, depi premye jou dizy\u00E8m mwa a yo chita nan tribinal, y\u0027ap egzaminen ka chak moun yonn apre l\u00F2t."
        },
        {
          "text": "Apre twa mwa, jou pou jou, l\u00E8 premye jou premye mwa a rive, yo te fin regle zaf\u00E8 tout moun ki te marye ak fanm l\u00F2t nasyon yo."
        },
        {
          "text": "Men lis gason ki te marye ak fanm l\u00F2t nasyon yo: Pami pr\u00E8t yo, nan branch fanmi Jozye a, pitit Jeozadak la ak nan branch fanmi fr\u00E8 l\u0027 yo, te gen Maseja, Elyez\u00E8 ak Gedalya."
        },
        {
          "text": "Yo f\u00E8 s\u00E8man y\u0027ap ranvwaye madanm yo, epi yo ofri yon belye mouton bay Sey\u00E8 a pou mande li padon pou f\u00F2t yo te f\u00E8 a."
        },
        {
          "text": "Nan branch fanmi Im\u00E8 a te gen Anani ak Zebadya."
        },
        {
          "text": "Nan branch fanmi Arim lan, te gen Maseja, Elija, Chemaja, Jey\u00E8l ak Ouzya."
        },
        {
          "text": "Nan branch fanmi Pachou an, te gen Elyeyoenayi, Maseja, Jichmay\u00E8l, Netaney\u00E8l, Jozabad ak Eleaza."
        },
        {
          "text": "Pami moun Levi yo, te gen Jozabad, Chimeyi, Kelaya (yo te rele l\u0027 Kelita tou), Petaja, Jeouda ak Elyez\u00E8."
        },
        {
          "text": "Pami sanba yo, te gen Elijachib. Pami gad tanp yo, te gen Chaloum, Tel\u00E8m ak Ouri."
        },
        {
          "text": "Pami r\u00E8s p\u00E8p la, nan branch fanmi Pare\u00F2ch la, te gen Ramya, Jizija, Malkija, Mijamen, Eleaza, Malkija ak Benaja."
        },
        {
          "text": "Nan branch fanmi Elam lan, te gen Natanya, Zekarya, Jey\u00E8l, Abdi, Jerem\u00F2t ak Elija."
        },
        {
          "text": "Nan branch fanmi Zatou a, te gen Elyeyoenayi, Elyachib, Matanya, Jerem\u00F2t, Zabad ak Azisa."
        },
        {
          "text": "Nan branch fanmi Bebayi a, te gen Yokanan, Ananya, Zabayi a ak Atlayi."
        },
        {
          "text": "Nan branch fanmi Bani an, te gen Mechoulam, Malouk, Adaja, Jachoub, Cheal ak Jeram\u00F2t."
        },
        {
          "text": "Nan branch fanmi Pakat m\u0027oab la, te gen Adna, Kelal, Benaja, Machiya, Matanya, Bezaley\u00E8l, Bennwi ak Manase."
        },
        {
          "text": "Nan branch fanmi Arim lan, te gen Elyez\u00E8, Jichija, Malkija, Chemaja, Simeyon,"
        },
        {
          "text": "Benjamen, Malouk ak Chemarya."
        },
        {
          "text": "Nan branch fanmi Achoum lan, te gen Matenayi, Matata. Zabab, Elifel\u00E8t, Jeremayi, Manase ak Chim\u00E8yi."
        },
        {
          "text": "Nan branch fanmi Bani an, te gen Madayi, Amram, Our\u00E8l,"
        },
        {
          "text": "Benaja, Bedeja, Kelwit,"
        },
        {
          "text": "Vanya, Merem\u00F2t, Elyachib,"
        },
        {
          "text": "Matanya, Matenayi ak Jasayi."
        },
        {
          "text": "Nan branch fanmi Bennwi a, te gen Chim\u00E8yi,"
        },
        {
          "text": "Chelemija, Natan, Adaja,"
        },
        {
          "text": "Maknadebayi, Chachayi, Charayi,"
        },
        {
          "text": "Azary\u00E8l, Chelemya, Chemarya,"
        },
        {
          "text": "Chaloum, Amarya ak Joz\u00E8f."
        },
        {
          "text": "Nan branch fanmi Nebo a te gen Jey\u00E8l, Matitya, Zabab, Zebina, Jadayi, Jo\u00E8l ak Benaja."
        },
        {
          "text": "Tout mesye sa yo te marye ak fanm l\u00F2t nasyon. Yo ranvwaye medam yo ansanm ak tout pitit yo te f\u00E8 pou yo."
        }
      ]
    }
  ]
}