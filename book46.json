{
  "-bnumber": "47",
  "CHAPTER": [
    {
      "VERS": [
        {
          "text": "Mwen menm P\u00F2l, yon moun Bondye menm te deside rele pou s\u00E8vi ap\u00F2t Jezikri, ansanm ak fr\u00E8 nou Timote, m\u0027ap ekri nou tout ki nan legliz Bondye a nan lavil Korent ansanm ak tout p\u00E8p Bondye a ki nan tout peyi Lakayi."
        },
        {
          "text": "Nou mande Bondye, papa nou, ansanm ak Jezikri, Sey\u00E8 nou an, pou yo ban nou benediksyon ak k\u00E8 poze."
        },
        {
          "text": "Ann f\u00E8 lwanj Bondye ki papa Jezikri, Sey\u00E8 nou an, Papa ki gen k\u00E8 sansib la, Bondye ki toujou la pou ban nou ankourajman an."
        },
        {
          "text": "Li ankouraje nou nan tout lapenn nou, konsa nou menm tou nou ka ankouraje moun ki nan tout kalite lapenn l\u00E8 n\u0027a ba yo menm ankourajman nou te resevwa nan men li an."
        },
        {
          "text": "Menm jan nou soufri ak Kris la nan tout soufrans li yo, konsa tou, gremesi Kris la, nou resevwa yon gwo ankourajman."
        },
        {
          "text": "Si mwen menm mwen nan lapenn, se pou nou menm, moun Korent yo, nou ka resevwa ankourajman pou nou ka delivre. Si mwen menm mwen resevwa ankourajman, se pou nou menm nou ka ankouraje, pou nou ka resevwa f\u00F2s kouraj pou sip\u00F2te av\u00E8k pasyans soufrans mwen menm m\u0027ap sip\u00F2te a."
        },
        {
          "text": "Se konsa, mwen gen f\u00E8m espwa sa a pou nou, moun Korent, paske mwen konn sa byen, menm jan nou soufri ansanm av\u00E8 m\u0027 nan tout lapenn mwen yo, konsa tou n\u0027a resevwa pa nou nan ankourajman Bondye ap ban mwen an."
        },
        {
          "text": "Mwen ta renmen, fr\u00E8 m\u0027 yo, nou konnen anba ki kalite soufrans mwen te ye nan pwovens Lazi a. Sa te r\u00E8d n\u00E8t. Mwen pa t\u0027 kapab sip\u00F2te ank\u00F2. Mwen te menm kw\u00E8 mwen pa t\u0027ap soti vivan."
        },
        {
          "text": "Mwen te santi yo te d\u00E8y\u00E8 pou yo te touye mwen. Tou sa rive m\u0027 pou m\u0027 te aprann pa mete konfyans mwen sou f\u00F2s kouraj pa mwen, men pou m\u0027 te ka mete tout konfyans mwen nan Bondye ki f\u00E8 moun mouri leve."
        },
        {
          "text": "Se li menm ki delivre m\u0027 anba tout gwo danje lanm\u00F2 sa yo. Se li menm k\u0027ap toujou la pou delivre m\u0027. Wi, mwen gen espwa l\u0027ap toujou delivre mwen,"
        },
        {
          "text": "depi nou menm moun Korent nou ban m\u0027 ankourajman, nou lapriy\u00E8 pou mwen. Se konsa Bondye va tande tout lapriy\u00E8 sa yo n\u0027ap f\u00E8 pou mwen, la ban mwen benediksyon l\u0027, anpil moun va di l\u0027 m\u00E8si pou mwen."
        },
        {
          "text": "Men rezon ki f\u00E8 m\u0027 kontan ak t\u00E8t mwen anpil konsa: Konsyans mwen pa repwoche m\u0027 anyen pou jan m\u0027 te mennen t\u00E8t mwen byen nan mitan tout moun, ak k\u00E8 ouv\u00E8, san ipokrizi, sitou nan mitan nou menm, moun Korent, jan Bondye vle l\u0027 la. Paske, sa se travay fav\u00E8 Bondye a, se pa t\u0027 bon konprann l\u00E8z\u00F2m ki t\u0027ap dirije mwen."
        },
        {
          "text": "Nan tout l\u00E8t mwen ekri, mwen pa janm di l\u00F2t bagay pase sa nou ka li ak sa nou ka konprann. Mwen gen espwa nou ka rive konprann n\u00E8t"
        },
        {
          "text": "sa nou poko fin konprann koulye a: konsa, l\u00E8 jou Sey\u00E8 Jezi a va rive, nou ka kontan m\u0027 anpil, menm jan mwen menm m\u0027a kontan nou tou."
        },
        {
          "text": "Mwen te sit\u00E8lman gen konfyans sou pwen sa a, mwen te k\u00F2manse f\u00E8 lide ale lakay nou pou nou te ka resevwa benediksyon Bondye a de fwa."
        },
        {
          "text": "Men wi, mwen te f\u00E8 lide pase lakay nou sou wout mwen l\u00E8 mwen t\u0027aprale Masedwan, epi pou nou te resevwa m\u0027 ank\u00F2 l\u00E8 m\u0027ap tounen soti la. Nou ta ka ede m\u0027 l\u00E8 sa a kontinye vwayaj mwen pou peyi Jide."
        },
        {
          "text": "L\u00E8 m\u0027 te f\u00E8 lide sa a, \u00E8ske mwen te tw\u00F2 prese? L\u00E8 m\u0027ap pran yon desizyon, \u00E8ske se avantaj pa m\u0027 m\u0027ap chache tankou tout moun kif\u00E8 m\u0027 ta gen de paw\u00F2l?"
        },
        {
          "text": "Mwen pran Bondye ki gen yon s\u00E8l paw\u00F2l la pou temwen, pwom\u00E8s mwen te f\u00E8 nou an, se pa t\u0027 yon wi ak yon non anmenmtan."
        },
        {
          "text": "Paske, mwen menm, Silas ak Timote, nou pa t\u0027 anonse nou Jezikri, Pitit Bondye a, tankou yon moun ki gen de paw\u00F2l. Okontr\u00E8, se wi ase Jezikri di pou Bondye."
        },
        {
          "text": "Paske se li menm ki f\u00E8 nou w\u00E8 tout pwom\u00E8s Bondye yo se verite. Se pout\u00E8t sa tou, gremesi Jezikri, nou ka di am\u00E8n l\u00E8 n\u0027ap f\u00E8 lwanj Bondye."
        },
        {
          "text": "Se Bondye menm ki kenbe m\u0027 f\u00E8m, ansanm ak nou tout, nan lavi n\u0027ap mennen nan Kris la. Se li menm ki mete nou apa pou li,"
        },
        {
          "text": "li menm ki make nou ak letanp li, ki mete Sentespri nan k\u00E8 nou tankou yon garanti pou tou sa li sere pou nou."
        },
        {
          "text": "Mwen pran Bondye pou temwen sou lavi m\u0027: se pou m\u0027 te ka menaje nou kif\u00E8 mwen chanje lide, mwen pa rive Korent."
        },
        {
          "text": "Mwen p\u0027ap chache f\u00F2se nou kw\u00E8 anyen, paske nou deja kanpe f\u00E8m nan lafwa. Men, mwen ta renmen travay ansanm ak nou pou f\u00E8 k\u00E8 nou kontan."
        }
      ]
    },
    {
      "VERS": [
        {
          "text": "Se konsa, mwen pran desizyon pou m\u0027 pa vin lakay nou pou m\u0027 pa f\u00E8 nou lapenn ank\u00F2."
        },
        {
          "text": "Si pou m\u0027 ta f\u00E8 nou lapenn, ki moun ki pou ta f\u00E8 k\u00E8 m\u0027 kontan ank\u00F2? Eske se ta moun mwen ta f\u00E8 lapenn yo?"
        },
        {
          "text": "Se pout\u00E8t sa, mwen ekri nou jan m\u0027 te f\u00E8 l\u0027 la: mwen pa t\u0027 vle pou l\u00E8 m\u0027 rive lakay nou, moun ki pou ta f\u00E8 k\u00E8 m\u0027 kontan yo, se yo menm ki pou ta f\u00E8 m\u0027 lapenn. Paske, mwen gen f\u00E8m konviksyon sa a, l\u00E8 m\u0027 kontan, nou tout nou kontan tou."
        },
        {
          "text": "Wi. L\u00E8 sa a, k\u00E8 m\u0027 te boulv\u00E8se anpil, k\u00E8 m\u0027 te sere, se ak dlo nan je mwen te ekri nou. Mwen pa t\u0027 f\u00E8 sa pou f\u00E8 nou lapenn non. Se vle mwen te vle f\u00E8 nou konnen jan m\u0027 renmen nou anpil."
        },
        {
          "text": "Si yon moun f\u00E8 yon l\u00F2t lapenn, se pa mwen li f\u00E8 lapenn, men se nou tout, moun Korent, li f\u00E8 lapenn. Pou m\u0027 pa al tw\u00F2 lwen, pito m\u0027 di se k\u00E8k nan nou li f\u00E8 lapenn."
        },
        {
          "text": "Pif\u00F2 nan nou gen tan peni nonm sa a, se kont li."
        },
        {
          "text": "Koulye a se pou nou padonnen l\u0027, se pou nou ba li ankourajman pito, pou yon tw\u00F2 gwo lapenn pa kraze l\u0027 n\u00E8t."
        },
        {
          "text": "Se pout\u00E8t sa, m\u0027ap mande nou pou nou aji av\u00E8 l\u0027 yon jan pou f\u00E8 l\u0027 w\u00E8 jan nou renmen li."
        },
        {
          "text": "Se pou sa menm mwen te ekri nou: mwen te vle sonde nou pou m\u0027 te konnen si nou toujou soti pou nou koute tou sa m\u0027 di nou."
        },
        {
          "text": "Enben, l\u00E8 nou menm nou padonnen yon moun pou mal li f\u00E8 a, mwen menm tou mwen padonnen li. L\u00E8 mwen menm mwen padonnen li, pou di vre, mwen pa gen anyen pou m\u0027 padonnen non, men, l\u00E8 m\u0027 f\u00E8 sa, mwen f\u00E8 l\u0027 pou nou devan Kris la,"
        },
        {
          "text": "pou pa bay Satan okenn avantaj sou nou. Paske nou konnen byen pw\u00F2p sa Satan gen nan t\u00E8t li."
        },
        {
          "text": "L\u00E8 mwen te lavil Twoas pou m\u0027 te anonse Bon Nouv\u00E8l ki pale sou Kris la, Sey\u00E8 a te ban m\u0027 yon b\u00E8l okazyon pou m\u0027 te travay la."
        },
        {
          "text": "Men, k\u00E8 m\u0027 te sere anpil, paske mwen pa t\u0027 jwenn Tit, fr\u00E8 nou an. Se pout\u00E8t sa mwen di moun Twoas yo orevwa, epi m\u0027 pati pou Masedwan."
        },
        {
          "text": "Ann di Bondye m\u00E8si! Paske l\u0027ap toujou mennen nou ansanm ak Kris la pou fete batay li genyen an. Li pran nou, li s\u00E8vi ak nou tankou yon od\u00E8 k\u0027ap gaye bon sant li toupatou, pou n\u0027 ka f\u00E8 tout moun konnen Kris la."
        },
        {
          "text": "Nou tankou yon bon lansan Kris la ap boule pou Bondye. Sant li rive nan men tout moun, kit y\u0027ap sove, kit y\u0027ap peri."
        },
        {
          "text": "Pou moun k\u0027ap peri yo, se yon sant lanm\u00F2 k\u0027ap touye yo. Men, pou moun k\u0027ap sove yo, se yon sant lavi k\u0027ap ba yo lavi. Ki moun ki kapab f\u00E8 yon travay konsa?"
        },
        {
          "text": "Nou pa tankou anpil moun k\u0027ap def\u00F2me paw\u00F2l Bondye a. Okontr\u00E8, nou pale paw\u00F2l la jan li ye a devan Bondye, tankou moun k\u0027ap viv nan Kris la, paske se Bondye menm ki voye nou."
        }
      ]
    },
    {
      "VERS": [
        {
          "text": "Eske sa vle di m\u0027ap k\u00F2manse f\u00E8 lwanj t\u00E8t mwen ank\u00F2? Osinon, \u00E8ske mwen ta bezwen yon l\u00E8t rek\u00F2mandasyon pou nou tankou k\u00E8k l\u00F2t ki p\u00F2te l\u00E8t rek\u00F2mandasyon ban nou? Ou ank\u00F2 \u00E8ske se pou m\u0027 ta mande nou p\u00F2te yon l\u00E8t konsa ban mwen?"
        },
        {
          "text": "Se nou menm, moun Korent, ki l\u00E8t rek\u00F2mandasyon mwen, yon l\u00E8t ki ekri nan k\u00E8 m\u0027 pou tout moun ki konn li ka li li."
        },
        {
          "text": "Wi, se bagay ki kl\u00E8, nou menm moun Korent, nou se yon l\u00E8t Kris la menm te ekri ban m\u0027 pote. Li pa t\u0027 ekri l\u0027 ak lank, sou moso w\u00F2ch plat, men sou k\u00E8 moun ak Lespri Bondye ki vivan an."
        },
        {
          "text": "M\u0027ap di nou tou sa, paske, gremesi Jezikri, mwen gen konfyans nan Bondye."
        },
        {
          "text": "Konprann byen, mwen pa t\u0027 janm gen pretansyon pou m\u0027 ta kapab f\u00E8 bagay konsa ak pw\u00F2p kouraj mwen. Sa mwen f\u00E8 a, se Bondye ki f\u00E8 m\u0027 ka f\u00E8 li."
        },
        {
          "text": "Se li menm ki f\u00E8 m\u0027 ka s\u00E8vi anba nouvo kontra a. Kontra sa a pa t\u0027 f\u00E8t dapre lalwa ki ekri a, men dapre pouvwa Lespri Bondye a. Lalwa ki ekri a bay lanm\u00F2, men Lespri Bondye a bay lavi."
        },
        {
          "text": "Yo te make lalwa a l\u00E8t pa l\u00E8t sou de moso w\u00F2ch plat. Pouvwa Bondye a te par\u00E8t akl\u00E8 l\u00E8 li t\u0027ap bay li. L\u00E8 sa a, figi Moyiz te sit\u00E8lman klere, moun p\u00E8p Izray\u00E8l yo pa t\u0027 ka fiske je yo sou li. Men, figi Moyiz la pa t\u0027ap rete klere tout tan. Si travay lalwa a, ki te la pou bay lanm\u00F2, te par\u00E8t konsa,"
        },
        {
          "text": "nou pa bezwen mande si pouvwa ki pou par\u00E8t l\u00E8 Lespri Bondye a ap travay p\u0027ap pi gwo toujou."
        },
        {
          "text": "Travay ki t\u0027ap f\u00E8 yo kondannen moun lan te gen pouvwa, se vre! Nou pa bezwen mande ki kalite pouvwa ki dwe genyen nan travay k\u0027ap f\u00E8t pou Bondye f\u00E8 moun gras."
        },
        {
          "text": "Nou ka menm di pouvwa ki te par\u00E8t akl\u00E8 nan tan lontan an pa anyen devan pouvwa k\u0027ap par\u00E8t akl\u00E8 koulye a, sit\u00E8lman li depase l\u0027 anpil."
        },
        {
          "text": "Si sa ki te la pou yon tan an te gen pouvwa, nou pa bezwen mande ki pouvwa sa ki la pou tout tan an genyen."
        },
        {
          "text": "Se paske mwen gen tout espwa sa a kif\u00E8 k\u00E8 m\u0027 poze konsa."
        },
        {
          "text": "Mwen pa tankou Moyiz: klate ki te nan figi l\u0027 la te la pou yon tan. Se sa ki f\u00E8 Moyiz te kouri kouvri tout figi l\u0027 ak yon moso twal pou moun p\u00E8p Izray\u00E8l yo pa t\u0027 w\u00E8 l\u00E8 klate a dispar\u00E8t."
        },
        {
          "text": "Men, yo pa t\u0027 ka konprann anyen. Jouk koulye a, l\u00E8 y\u0027ap li liv ansyen kontra yo, vwal la toujou la sou lespri yo. L\u00E8 yon moun mete konfyans yo nan Kris la, se l\u00E8 sa a vwal la dispar\u00E8t."
        },
        {
          "text": "J\u00F2di a ank\u00F2, chak fwa y\u0027ap li liv Moyiz yo, vwal la kouvri lespri yo."
        },
        {
          "text": "Men, tankou sa ekri nan liv la: L\u00E8 yon moun tounen vin jwenn Sey\u00E8 a, vwal la soti."
        },
        {
          "text": "Kil\u00E8s Sey\u00E8 y\u0027ap pale la a? Se Lespri Bondye a. Kote Lespri Bondye a ye, la gen lib\u00E8te."
        },
        {
          "text": "Nou tout, nou pa kouvri figi nou; nou tankou yon glas k\u0027ap f\u00E8 moun w\u00E8 pouvwa Bondye a: konsa chak jou n\u0027ap transf\u00F2me, pouvwa li ap grandi nan nou, jouk tan n\u0027a rive sanble n\u00E8t ak Sey\u00E8 a. Sa se travay Sey\u00E8 a. Lespri Bondye."
        }
      ]
    },
    {
      "VERS": [
        {
          "text": "Konsa, se Bondye menm, nan k\u00E8 sansib li gen pou mwen an, ki te renm\u00E8t mwen travay sa a pou m\u0027 f\u00E8. Se pout\u00E8t sa, mwen pa janm p\u00E8di kouraj."
        },
        {
          "text": "Mwen voye tout bagay l\u00E8d l\u00E8z\u00F2m ap f\u00E8 an kach\u00E8t yo jete. Mwen pa f\u00E8 okenn riz. Mwen pa chanje anyen nan paw\u00F2l Bondye a. Okontr\u00E8, mwen f\u00E8 tout moun konnen verite a jan l\u0027 ye a. Se konsa bagay sa yo rek\u00F2mande mwen devan Bondye bay tout moun ki gen konsyans."
        },
        {
          "text": "Si malgre sa, bon nouv\u00E8l m\u0027ap anonse a pa kl\u00E8 toujou, li pa kl\u00E8 pou moun k\u0027ap peri yo."
        },
        {
          "text": "Yo pa kw\u00E8 paske sa yo pran pou Bondye nan lemonn lan bouche lespri yo. Li enpoze yo w\u00E8 limy\u00E8 bon nouv\u00E8l la. Se bon nouv\u00E8l sa a ki f\u00E8 nou konnen pouvwa Kris la, li menm ki p\u00F2tre Bondye."
        },
        {
          "text": "Konprann sa byen, se pa t\u00E8t pa m\u0027 m\u0027ap f\u00E8 nou konnen: men se Jezikri, Sey\u00E8 a, m\u0027ap f\u00E8 nou konnen. Mwen menm mwen di nou se s\u00E8vi m\u0027ap s\u00E8vi nou pout\u00E8t Jezi."
        },
        {
          "text": "Bondye ki te di: Mwen vle pou limy\u00E8 a klere nan mitan f\u00E8nwa a, se li menm tou ki f\u00E8 limy\u00E8 li a klere nan k\u00E8 nou pou li f\u00E8 nou konnen pouvwa li ki yon limy\u00E8 ki klere byen b\u00E8l nan figi Kris la."
        },
        {
          "text": "Men, nou tout k\u0027ap pote rich\u00E8s Bondye sa a nan k\u00E8 nou, nou tankou veso ki f\u00E8t an t\u00E8. Tou sa se pou tout moun ka w\u00E8 kokenn chenn pouvwa sa a pa soti nan nou, men se nan Bondye li soti."
        },
        {
          "text": "Mwen jwenn tout kalite fikilte; men, mwen pa janm kwense n\u00E8t. Mwen konn rive nan sitiyasyon mwen pa konn ni sa pou m\u0027 f\u00E8, ni sa pou m\u0027 di. Men, mwen pa janm p\u00E8di espwa."
        },
        {
          "text": "Yo p\u00E8sekite m\u0027, men Bondye pa janm lage mwen. Mwen pran gwo so, men mwen pa rete at\u00E8 a."
        },
        {
          "text": "Se konsa, kote m\u0027 pase mwen pote soufrans lanm\u00F2 Jezi a nan k\u00F2 mwen, pou tout moun ka w\u00E8 pouvwa lavi Jezi a ap travay nan k\u00F2 m\u0027 tou."
        },
        {
          "text": "Nan lavi m\u0027, se tout tan m\u0027ap pase toupre lanm\u00F2 pout\u00E8t Jezi, pou pouvwa lavi Jezi a ka par\u00E8t akl\u00E8 nan k\u00F2 mwen ki la pou mouri."
        },
        {
          "text": "Konsa, lanm\u00F2 ap travay nan mwen, men se lavi k\u0027ap travay nan nou menm moun Korent."
        },
        {
          "text": "Men sa ki ekri nan Liv la: Mwen te gen konfyans, se pout\u00E8t sa mwen te pale. Mwen menm tou, mwen gen menm konfyans sa a, se pout\u00E8t sa m\u0027ap pale."
        },
        {
          "text": "Mwen konnen Bondye ki te f\u00E8 Sey\u00E8 Jezi leve soti vivan nan lanm\u00F2 a, li gen pou l\u0027 f\u00E8 m\u0027 tounen vivan ank\u00F2 ansanm ak Jezi, li gen pou l\u0027 f\u00E8 m\u0027 par\u00E8t ansanm ak nou devan li."
        },
        {
          "text": "Se pout\u00E8t nou menm, moun Korent, kif\u00E8 tout bagay sa yo rive, paske f\u00F2k gen plis moun toujou k\u0027ap resevwa fav\u00E8 Bondye a pou sa gen plis moun tou k\u0027ap lapriy\u00E8 pou di Bondye m\u00E8si pou pouvwa li."
        },
        {
          "text": "Se sak f\u00E8 mwen pa janm dekouraje. Menm si k\u00F2 m\u0027 ap bese chak jou, lespri m\u0027 ap vin pi f\u00E8m chak jou tou."
        },
        {
          "text": "Sa m\u0027ap sibi koulye a, se yon ti soufrans ki la pou pase. Men, soufrans sa a ap pare pou mwen yon b\u00E8l pouvwa k\u0027ap la pou tout tan, pouvwa ki depase ti soufrans sa a anpil."
        },
        {
          "text": "Paske, mwen p\u0027ap konsidere bagay moun w\u00E8, men bagay moun pa w\u00E8. Sa moun w\u00E8, se bagay ki pa la pou lontan, men sa moun pa w\u00E8, se bagay ki la pou tout tan."
        }
      ]
    },
    {
      "VERS": [
        {
          "text": "Wi, nou konnen l\u00E8 k\u00F2 nou gen sou lat\u00E8 a va demoli tankou yon kay, Bondye sere yon l\u00F2t kay nan sy\u00E8l la, yon kay byen solid k\u0027ap la pou tout tan. Se li menm menm k\u0027ap bati kay sa a pou nou."
        },
        {
          "text": "Koulye a m\u0027ap plenn anpil, sit\u00E8lman m\u0027 anvi antre nan kay mwen gen nan sy\u00E8l la."
        },
        {
          "text": "Konsa, l\u00E8 m\u0027a antre ladan l\u0027, yo p\u0027ap jwenn mwen toutouni."
        },
        {
          "text": "Wi, toutotan m\u0027ap viv nan k\u00F2 mwen gen sou lat\u00E8 a, m\u0027ap plenn tankou moun ki anba yon chay. Sa pa vle di mwen ta renmen wete k\u00F2 sa a sou mwen. Men, mwen ta renmen pito mete k\u00F2 mwen gen nan sy\u00E8l la sou mwen. Se konsa, tou sa ki gen pou mouri nan nou pral dispar\u00E8t nan lavi."
        },
        {
          "text": "Se Bondye menm ki pare nou pou chanjman sa a. Li ban nou Sentespri l\u0027 tankou yon garanti pou tout byen li sere pou nou yo."
        },
        {
          "text": "Se pou sa, nou toujou gen gwo kouraj. Nou konnen toutotan nou nan k\u00F2 sa a nou lwen Sey\u00E8 a toujou."
        },
        {
          "text": "Si n\u0027ap mache, se pa paske nou w\u00E8 tout bagay kl\u00E8, men se paske nou gen konfyans nan Kris la."
        },
        {
          "text": "Nou gen gwo kouraj epi nou ta pito kite k\u00F2 sa a pou n\u0027 al rete toupre Sey\u00E8 a."
        },
        {
          "text": "Men, anvan tout bagay, nou vle f\u00E8 Sey\u00E8 a plezi, kit nou nan k\u00F2 sa a, kit nou kite li."
        },
        {
          "text": "Paske, nou tout nou gen pou n\u0027 konpar\u00E8t devan Kris la pou li ka jije nou. L\u00E8 sa a, chak moun va resevwa sa ki pou li dapre byen osinon dapre mal li te f\u00E8 antan l\u0027 te nan k\u00F2 sa a."
        },
        {
          "text": "Mwen konnen sa ki rele gen krentif pou Bondye, se pout\u00E8t sa m\u0027ap chache mennen l\u00E8z\u00F2m vin kw\u00E8 nan sa m\u0027ap di. Bondye pou t\u00E8t pa l\u0027 gen tan konnen m\u0027 n\u00E8t. Mwen ta swete nou menm nan fon k\u00E8 nou, nou konnen m\u0027 tou."
        },
        {
          "text": "Pa mete nan lide nou mwen vin pale nou byen sou t\u00E8t mwen ank\u00F2. Men, mwen ta renmen ban nou okazyon pou nou kontan m\u0027 anpil, pou nou ka jwenn repons pou nou bay moun ki pa gen bon kalite nan k\u00E8 yo tout bon, men k\u0027ap f\u00E8 grandiz\u00E8 pou bagay ki gen b\u00E8l aparans."
        },
        {
          "text": "Si jan yo di l\u0027 la mwen fou, se pou Bondye mwen fou. Men, si mwen gen tout bon sans mwen, se pou nou menm, moun Korent, mwen konsa."
        },
        {
          "text": "Paske, se kalite renmen Kris la gen pou nou an k\u0027ap dirije m\u0027: mwen gen konviksyon sa a, si yon s\u00E8l moun te mouri pou tout l\u00F2t yo, sa vle di tout l\u00F2t yo mouri ansanm av\u00E8 li."
        },
        {
          "text": "Li mouri pou tout moun. Konsa, moun k\u0027ap viv yo p\u0027ap viv pou t\u00E8t pa yo ank\u00F2, men y\u0027ap viv pou moun ki te mouri epi ki te leve soti vivan nan lanm\u00F2 pou yo a."
        },
        {
          "text": "Se pout\u00E8t sa, depi koulye a, mwen pa konsidere pesonn sou laparans, tankou l\u00E8z\u00F2m f\u00E8 l\u0027 la. Si yon l\u00E8 mwen te konsidere Kris la sou laparans tankou l\u00E8z\u00F2m f\u00E8 l\u0027 la, koulye a mwen pa konnen l\u0027 nan jan sa a ank\u00F2."
        },
        {
          "text": "Si yon moun ap viv nan Kris la, li vin yon l\u00F2t moun. Bagay lontan yo dispar\u00E8t, se l\u00F2t bagay n\u00E8f ki pran plas yo koulye a."
        },
        {
          "text": "Tou sa soti nan Bondye ki f\u00E8 nou vin zanmi av\u00E8 l\u0027 ank\u00F2, gremesi Kris la. Se li menm tou ki f\u00E8 m\u0027 konfyans, ki ban m\u0027 travay sa a pou mennen l\u00E8z\u00F2m vini byen av\u00E8 l\u0027 ank\u00F2."
        },
        {
          "text": "Paske nan Kris la, Bondye t\u0027ap f\u00E8 tou sa li te kapab pou f\u00E8 moun vin byen av\u00E8 l\u0027 ank\u00F2. Li pa t\u0027 gade sou peche l\u00E8z\u00F2m te f\u00E8. Se li menm ki mete mwen la pou f\u00E8 l\u00E8z\u00F2m konnen ki jan l\u0027ap f\u00E8 yo byen av\u00E8 l\u0027 ank\u00F2."
        },
        {
          "text": "Se sak f\u00E8 mwen pale nan non Kris la menm ki te voye m\u0027, tankou si se Bondye menm k\u0027ap pale nan bouch mwen pou di nou: tanpri, nan non Kris la, tounen vin byen ak Bondye ank\u00F2."
        },
        {
          "text": "Kris la pa t\u0027 janm f\u00E8 okenn peche, men Bondye f\u00E8 l\u0027 pran s\u00F2 nou sou li, yo trete l\u0027 tankou yon moun ki f\u00E8 peche. Konsa, l\u00E8 nou f\u00E8 yon s\u00E8l k\u00F2 ak Kris la, Bondye f\u00E8 nou gras."
        }
      ]
    },
    {
      "VERS": [
        {
          "text": "Se pout\u00E8t sa, mwen menm k\u0027ap travay ak Bondye, mwen mande nou pou nou pa kite fav\u00E8 nou resevwa nan men Bondye a gaspiye."
        },
        {
          "text": "Paske, nan Liv la Bondye te di: Mwen te koute ou, l\u00E8 l\u00E8 a te rive pou m\u0027 te f\u00E8 ou gras la. Mwen te pote ou sekou, l\u00E8 jou a te rive pou m\u0027 te delivre ou la. Enben, koulye a, men l\u00E8 a rive pou n\u0027 resevwa fav\u00E8 Bondye a; se j\u00F2di a menm nou ka jwenn delivrans."
        },
        {
          "text": "Mwen pa ta vle pesonn jwenn anyen pou kritike nan travay mwen. Se pout\u00E8t sa, m\u0027ap chache mwayen nan travay mwen pou m\u0027 pa bay pesonn okazyon tonbe nan peche."
        },
        {
          "text": "Okontr\u00E8, nan tout bagay, mwen f\u00E8 tout moun w\u00E8 se Bondye m\u0027ap s\u00E8vi. Se av\u00E8k anpil pasyans mwen sip\u00F2te tout kalite soufrans, tout kalite lafliksyon ak tout kalite k\u00E8 sere."
        },
        {
          "text": "Yo bat mwen, yo mete m\u0027 nan prizon. Yo moute t\u00E8t moun sou do mwen, yo f\u00E8 m\u0027 f\u00E8 travo f\u00F2se. Yo f\u00E8 m\u0027 pase nwit san d\u00F2mi, yo f\u00E8 m\u0027 rete san manje."
        },
        {
          "text": "Mwen f\u00E8 tout moun w\u00E8 se moun k\u0027ap s\u00E8vi Bondye mwen ye pou jan m\u0027 mache dwat, pou jan m\u0027 konn verite a, pou jan m\u0027 gen pasyans ak bon k\u00E8, pou jan m\u0027 kite Sentespri dirije lavi m\u0027, pou jan m\u0027 renmen tout moun ak tout k\u00E8 mwen,"
        },
        {
          "text": "pou jan m\u0027ap mache bay verite a, pou jan Bondye soutni m\u0027 ak pouvwa li. Mwen s\u00E8vi ak tout bagay ki dwat tankou zam, kit pou atake, kit pou defann t\u00E8t mwen."
        },
        {
          "text": "Yon l\u00E8 yo respekte mwen, yon l\u00F2t l\u00E8 yo f\u00E8 m\u0027 wont. Yon l\u00E8 yo pale byen pou mwen, yon l\u00F2t l\u00E8 yo pale m\u0027 mal. Yo f\u00E8 m\u0027 pase pou moun k\u0027ap bay manti, men se verite a m\u0027ap di."
        },
        {
          "text": "Yo f\u00E8 m\u0027 pase pou moun pesonn pa konnen, men tout moun konnen m\u0027 byen pw\u00F2p. Yo f\u00E8 m\u0027 pase pou moun ki fin mouri, men mwen byen vivan. Yo bat mwen, men yo pa touye mwen."
        },
        {
          "text": "Y\u0027ap f\u00E8 m\u0027 lapenn, men mwen toujou gen k\u00E8 kontan. Mwen sanbl\u00E8 m\u0027 p\u00F2v, men mwen f\u00E8 anpil moun rich. Mwen sanble m\u0027 pa gen anyen, men se mwen menm ki gen tout bagay."
        },
        {
          "text": "Zanmi m\u0027 yo, moun Korent, mwen pale kare av\u00E8 nou, mwen louvri tout k\u00E8 m\u0027 ban nou."
        },
        {
          "text": "Se pa mwen ki te f\u00E8men k\u00E8 m\u0027 ban nou, se nou menm ki te f\u00E8men k\u00E8 nou ban mwen."
        },
        {
          "text": "Se pout\u00E8t sa, m\u0027ap pale av\u00E8 nou tankou si nou te pitit mwen. Santiman mwen gen pou nou an se li menm tou pou nou gen pou mwen: louvri tout k\u00E8 nou ban mwen."
        },
        {
          "text": "Pa mete t\u00E8t nou ansanm ak moun ki pa gen konfyans nan Kris la: Se pa sosyete konsa ki bon pou nou. Ki jan nou ta vle w\u00E8 sa pou bagay ki bon, bagay ki dwat, mele ak bagay ki mal? Ki jan pou limy\u00E8 ta ka mache ak f\u00E8nwa?"
        },
        {
          "text": "Kouman Kris la ta ka antann li ak Satan? Osinon, kisa yon moun ki kw\u00E8 gen pou w\u00E8 ansanm ak moun ki pa kw\u00E8?"
        },
        {
          "text": "Kisa kay Bondye a gen pou w\u00E8 ak zid\u00F2l? Nou se kay Bondye vivan an, pa vre? Se Bondye menm ki di sa: M\u0027a vin rete, m\u0027a viv nan mitan yo. M\u0027a tounen Bondye yo, y\u0027a tounen p\u00E8p mwen."
        },
        {
          "text": "Se pout\u00E8t sa, Bondye te di nou: Soti nan mitan moun sa yo. Pa mele ak yo. Pa manyen anyen nou pa dwe manyen. L\u00E8 sa a, mwen menm, m\u0027a resevwa nou."
        },
        {
          "text": "M\u0027a tankou yon papa pou nou. Nou menm, n\u0027a tankou pitit gason m\u0027 ak pitit fi mwen. Se M\u00E8t ki gen tout pouvwa a ki di sa."
        }
      ]
    },
    {
      "VERS": [
        {
          "text": "Mezanmi, se pou nou wi Bondye te f\u00E8 tout pwom\u00E8s sa yo. Ann kenbe k\u00F2 nou ak nanm nou nan kondisyon pou n\u0027 s\u00E8vi Bondye! Ann voye tout bagay ki ka wete nou nan kondisyon sa a jete! Ann chache viv apa pou Bondye! Ann viv nan krentif li!"
        },
        {
          "text": "Tanpri, ban m\u0027 yon ti plas nan k\u00E8 nou! (Konprann mwen byen). Mwen pa f\u00E8 pesonn okenn mal, pesonn pa ka di mwen lak\u00F2z yo p\u00E8di pozisyon yo. Pesonn pa ka di mwen pwofite sou yo."
        },
        {
          "text": "Mwen pa di nou sa pou kondannen nou. Mwen deja di nou sa: sit\u00E8lman mwen renmen nou, mwen pote nou sou k\u00E8 mwen pou lavi ak pou lanm\u00F2."
        },
        {
          "text": "Mwen gen anpil konfyans nan nou, mwen kontan nou anpil. Nan mitan tout soufrans mwen yo, mwen toujou gen anpil kouraj, k\u00E8 m\u0027 kontan n\u00E8t."
        },
        {
          "text": "Se konsa, depi mwen te rive nan peyi Masedwan, k\u00E8 m\u0027 pa t\u0027 poze menm: mwen jwenn traka tout jan. Yon b\u00F2 mwen te nan gwo diskisyon ak k\u00E8k moun, yon l\u00F2t b\u00F2 mwen te p\u00E8 nan k\u00E8 mwen."
        },
        {
          "text": "Men, Bondye ki bay moun ki nan lafliksyon yo kouraj te ban m\u0027 kouraj l\u00E8 l\u0027 te voye Tit vin jwenn mwen."
        },
        {
          "text": "Se pa rive Tit la ase ki te ankouraje mwen. Sa te remoute kouraj mwen anpil tou l\u00E8 li rakonte m\u0027 jan nou menm nou te ba li ankourajman. Li f\u00E8 m\u0027 konnen jan nou anvi w\u00E8 m\u0027, jan sa f\u00E8 nou lapenn pou mwen, jan nou pare pou nou pran defans mwen. Se sak f\u00E8, koulye a mwen pi kontan toujou."
        },
        {
          "text": "Menm si l\u00E8t mwen te ekri nou an te f\u00E8 nou lapenn, mwen pa r\u00E8gr\u00E8t sa. Mwen te regr\u00E8t mwen te ekri l\u0027 l\u00E8 m\u0027 te w\u00E8 jan l\u0027 te f\u00E8 nou lapenn l\u00E8 sa a."
        },
        {
          "text": "Men koulye a, k\u00E8 m\u0027 kontan, pa paske mwen te f\u00E8 nou lapenn, men paske lapenn nou te genyen an te f\u00E8 nou chanje kondit. Nou te sip\u00F2te lapenn sa a jan Bondye vle l\u0027 la. Se konsa mwen pa f\u00E8 nou okenn mal."
        },
        {
          "text": "Paske, l\u00E8 yon moun sip\u00F2te lapenn li jan Bondye vle l\u0027 la, sa chanje k\u00E8 li pou l\u0027 ka rive sove. Pa gen anyen la a pou n\u0027 r\u00E8gr\u00E8t. Men, lapenn nou sip\u00F2te jan tout moun f\u00E8 l\u0027 la, se touye l\u0027ap touye nou."
        },
        {
          "text": "Nou menm, nou sip\u00F2te lapenn nou an jan Bondye vle l\u0027 la. Koulye a, gade sa l\u0027 f\u00E8 pou nou! Gade ki jan li f\u00E8 nou pran sitiyasyon an pou bagay serye! Gade ak ki lanpresman nou soti pou defann t\u00E8t nou? Gade jan n\u0027 te fache! Gade jan n\u0027 te p\u00E8! Gade jan nou anvi w\u00E8 m\u0027 ank\u00F2! Gade jan nou aktif, jan nou prese peni moun ki te f\u00E8 sa ki mal la! Nou moutre nou pa t\u0027 koupab nan tout bagay sa yo."
        },
        {
          "text": "Se pa pou moun ki te f\u00E8 sa ki mal la, ni pou moun yo te f\u00E8 mal la mwen te ekri nou. Mwen ekri nou pou n\u0027 te ka w\u00E8 jan nou devwe pou mwen devan Bondye. Se pout\u00E8t sa, sa te ban m\u0027 anpil ankourajman."
        },
        {
          "text": "Se pa ankouraje s\u00E8lman mwen te ankouraje. Mwen te pi kontan ank\u00F2 l\u00E8 m\u0027 w\u00E8 kouman Tit te kontan pou jan nou te ba li ankourajman."
        },
        {
          "text": "Mwen te pale byen pou nou anpil ak Tit, epi nou pa f\u00E8 m\u0027 wont. Mwen pa janm ban nou manti l\u00E8 m\u0027ap pale ak nou. Se konsa, sa m\u0027 te di Tit sou nou an se te verite a tout bon."
        },
        {
          "text": "Koulye a, li vin renmen nou plis toujou l\u00E8 l\u0027 chonje jan nou tout nou te dispoze obeyi, jan nou te resevwa l\u0027 av\u00E8k krentif sit\u00E8lman nou t\u0027ap tranble."
        },
        {
          "text": "Mwen kontan n\u00E8t mwen ka toujou konte sou nou."
        }
      ]
    },
    {
      "VERS": [
        {
          "text": "Fr\u00E8 m\u0027 yo, mwen ta renmen nou konnen ki jan Bondye te f\u00E8 w\u00E8 fav\u00E8 l\u0027 nan legliz ki nan peyi Masedwan yo."
        },
        {
          "text": "Patizan Kris yo te pase anba anpil epr\u00E8v av\u00E8k tout soufrans ki te tonbe sou yo. Men, yo te sit\u00E8lman kontan, yo te moutre jan yo ka bay ak tout k\u00E8 yo, malgre yo te nan nesesite."
        },
        {
          "text": "Sa m\u0027ap di nou la a, se vre wi: yo bay sa yo te kapab, yo menm bay pase sa yo te kapab. San moun pa f\u00F2se yo,"
        },
        {
          "text": "se yo menm menm ki mande, se yo menm menm ki plede ak nou pou nou ba yo privil\u00E8j patisipe nan sekou n\u0027ap voye pou manm p\u00E8p Bondye nan peyi Jide a."
        },
        {
          "text": "Sa depase sa nou te kw\u00E8 a anpil: yo ofri t\u00E8t yo bay Sey\u00E8 a anvan. Apre sa, yo ofri t\u00E8t yo ban nou jan Bondye vle l\u0027 la."
        },
        {
          "text": "Se konsa, mwen mande Tit pou li al lakay nou pou l\u0027 ka kontinye travay li te k\u00F2manse a, pou nou ka bay sa nou gen pou n\u0027 bay la ak tout k\u00E8 nou."
        },
        {
          "text": "Wi, nou rich sou tout pwen, kit se nan lafwa, kit se nan konn pale byen, kit se nan k\u00F2nesans verite a, kit se nan aktivite nou pou Bondye, kit se nan renmen nou gen pou mwen. Se pout\u00E8t sa mwen ta renmen w\u00E8 nou bay ak tout k\u00E8 nou pou z\u00E8v sa a tankou moun ki rich."
        },
        {
          "text": "Se pa yon l\u00F2d m\u0027ap ban nou: Men, mwen pran egzanp sou l\u00F2t yo pou nou menm tou nou ka moutre jan nou gen renmen tout bon nan k\u00E8 nou."
        },
        {
          "text": "Nou konnen ki fav\u00E8 Jezikri, Sey\u00E8 a, f\u00E8 nou. Li menm ki te rich, li f\u00E8 t\u00E8t li tounen p\u00F2v pou nou. Konsa, l\u00E8 l\u0027 f\u00E8 t\u00E8t li tounen p\u00F2v la, li f\u00E8 nou rich."
        },
        {
          "text": "Men lide mwen f\u00E8 sou keksyon sa a. Depi lanne pase anwo, se nou menm an premye ki te f\u00E8 lide ede fr\u00E8 yo. Se nou menm an premye ki te k\u00F2manse ranmase lajan pou sa."
        },
        {
          "text": "Koulye a, se pou n\u0027 kontinye fin f\u00E8 j\u00E8s la n\u00E8t. Menm jan nou te mete tout k\u00E8 nou l\u00E8 nou t\u0027ap pran desizyon f\u00E8 l\u0027 la, mete tout k\u00E8 nou pou nou fini ak sa, dapre mwayen nou."
        },
        {
          "text": "Paske si nou mete tout k\u00E8 nou pou nou bay, Bondye ap asepte kado nou bay la. L\u0027ap gade sou sa nou genyen, li p\u0027ap gade sou sa nou pa genyen."
        },
        {
          "text": "Sa pa vle di se pou nou mete t\u00E8t nou nan lamiz\u00E8 l\u00E8 n\u0027ap soulaje l\u00F2t moun. Men, se pou tout moun menm jan."
        },
        {
          "text": "Si koulye a nou gen anpil, se pou n\u0027 ede sa ki nan nesesite yo. Si yon jou pita nou vin nan nesesite, epi yo menm yo gen anpil, l\u00E8 sa a y\u0027a kapab ede nou tou. Konsa tout moun va menm jan,"
        },
        {
          "text": "dapre sa ki te ekri nan Liv la: Moun ki te ranmase plis yo pa t\u0027 gen tw\u00F2p. Moun ki te ranmase pi piti yo pa t\u0027 manke anyen."
        },
        {
          "text": "Ann di Bondye m\u00E8si, li menm ki f\u00E8 Tit devwe pou nou, menm jan av\u00E8 mwen!"
        },
        {
          "text": "Tit te asepte f\u00E8 sa m\u0027 te mande l\u0027 f\u00E8 a. Men, li te sit\u00E8lman prese vin ede nou, se li menm menm ki pran desizyon ale lakay nou."
        },
        {
          "text": "Nou voye yon fr\u00E8 av\u00E8 li. Tout moun nan legliz yo ap nonmen non fr\u00E8 sa a pou jan l\u0027 travay pou anonse bon nouv\u00E8l la."
        },
        {
          "text": "Apre sa, se legliz yo menm ki te chwazi l\u0027 pou vwayaje ansanm ak nou, pou ede ranmase lajan nou t\u0027ap bay la. Lajan sa a gen pou s\u00E8vi yon lwanj pou Bondye, anmenmtan l\u0027ap f\u00E8 w\u00E8 jan nou vle ede vre."
        },
        {
          "text": "Nou pran tout prekosyon sa yo pou moun pa jwenn repw\u00F2ch pou yo f\u00E8 nou pou gwo lajan sa a ki nan men nou an."
        },
        {
          "text": "N\u0027ap chache f\u00E8 tout bagay pw\u00F2p, pa s\u00E8lman devan Bondye, men devan tout moun tou."
        },
        {
          "text": "N\u0027ap voye yon l\u00F2t nan fr\u00E8 nou yo ak yo tou. Nou te swiv fr\u00E8 sa a anpil, li toujou moutre anpil devouman nan s\u00E8vis la. Men, koulye a li gen plis devouman toujou pou jan li f\u00E8 nou konfyans anpil."
        },
        {
          "text": "Konsa, Tit se yon bon zanmi m\u0027 k\u0027ap travay ansanm av\u00E8 m\u0027 pou nou. Pou l\u00F2t fr\u00E8 ki av\u00E8 l\u0027 yo, se legliz yo ki voye yo. Se yon lwanj pou Kris la."
        },
        {
          "text": "F\u00E8 yo w\u00E8 jan nou renmen yo, pou legliz yo ka s\u00E8ten nou renmen yo, pou yo ka konnen mwen gen rez\u00F2n pale byen pou nou konsa."
        }
      ]
    },
    {
      "VERS": [
        {
          "text": "Mwen pa w\u00E8 rez\u00F2n pou m\u0027 voye di nou anyen sou keksyon sekou n\u0027ap voye bay manm p\u00E8p Bondye ki nan peyi Jide a."
        },
        {
          "text": "Mwen konnen jan nou vle ede, mwen pa t\u0027 manke kontan pale byen pou nou ak moun Masedwan yo l\u00E8 m\u0027 te di yo: Depi lanne pase anwo, fr\u00E8 ki nan peyi Lakayi yo pare pou ede. Se konsa lanpresman nou pou bay te eksite anpil ladan yo bay tou."
        },
        {
          "text": "Malgre sa, m\u0027ap voye fr\u00E8 sa yo b\u00F2 kote nou pou b\u00E8l paw\u00F2l mwen te di pou nou sou zaf\u00E8 sekou sa a pa pase pou manti. Mwen ta renmen w\u00E8 nou pare vre, jan mwen te di l\u0027 la."
        },
        {
          "text": "Ala wont mwen ta wont si, pou l\u00E8 moun peyi Masedwan yo ta vin ansanm av\u00E8 m\u0027, yo ta jwenn nou pa pare! Jan m\u0027 te konte sou nou sa! Mwen pa bezwen pale jan nou menm tou nou ta wont!"
        },
        {
          "text": "Se sak f\u00E8, mwen kw\u00E8 se te neses\u00E8 pou m\u0027 te mande fr\u00E8 sa yo pou y\u0027 al lakay nou anvan mwen, pou nou ka pare kado nou te pw\u00F2m\u00E8t nou t\u0027ap bay la. Konsa, l\u00E8 m\u0027a rive mwen menm, kado a va tou pare. L\u00E8 sa a, moun yo va w\u00E8 nou bay paske nou vle, pa paske yo f\u00F2se nou."
        },
        {
          "text": "Chonje sa byen: Moun ki simen ti kras va rek\u00F2lte ti kras. Moun ki simen anpil va rek\u00F2lte anpil."
        },
        {
          "text": "Se pou chak moun bay jan yo te deside nan k\u00E8 yo, san yo pa r\u00E8gr\u00E8t anyen, san moun pa bezwen f\u00F2se yo, paske Bondye renmen moun ki bay ak k\u00E8 kontan."
        },
        {
          "text": "Bondye menm gen pouvwa pou l\u0027 ban nou tout kalite benediksyon an kantite. Li f\u00E8 sa, pa s\u00E8lman pou nou ka toujou genyen tou sa nou bezwen, men pou nou ka gen r\u00E8s ki rete pou n\u0027 f\u00E8 tout kalite bon z\u00E8v."
        },
        {
          "text": "Se sa menm ki ekri nan Liv la: Li bay moun ki nan nesesite yo san gad d\u00E8y\u00E8. L\u0027ap toujou gen k\u00E8 nan men."
        },
        {
          "text": "Bondye ki bay moun k\u0027ap simen an grenn pou l\u0027 simen ak pen pou l\u0027 manje, l\u0027a ban nou tou sa nou bezwen pou simen. L\u0027a f\u00E8 l\u0027 pouse pou nou, pou nou ka f\u00E8 yon b\u00E8l rek\u00F2t l\u00E8 nou bay an kantite konsa."
        },
        {
          "text": "Bondye ap toujou f\u00E8 nou rich ase pou nou ka toujou bay ak tout k\u00E8 nou. Konsa, anpil moun va di Bondye m\u00E8si pou kado n\u0027a ban mwen pou yo."
        },
        {
          "text": "Se pou nou konn sa byen: s\u00E8vis n\u0027ap rann l\u00E8 nou bay lajan sa a, se pa s\u00E8lman pou bay moun p\u00E8p Bondye sa yo bezwen. Men, ak\u00F2z s\u00E8vis sa a, anpil moun pral lapriy\u00E8 Bondye pou di l\u0027 m\u00E8si."
        },
        {
          "text": "S\u00E8vis sa a ap f\u00E8 yo w\u00E8 ki kalite moun nou ye. Yo pral f\u00E8 lwanj Bondye, paske sekou sa a pral f\u00E8 yo w\u00E8 jan nou soum\u00E8t, jan nou kw\u00E8 nan bon nouv\u00E8l ki pale sou Kris la. Y\u0027a f\u00E8 lwanj Bondye tou pou jan nou separe byen nou yo ak yo ansanm ak tout l\u00F2t yo."
        },
        {
          "text": "Y\u0027a lapriy\u00E8 pou nou, y\u0027a renmen nou anpil ak\u00F2z gwo fav\u00E8 sa a Bondye f\u00E8 pou nou."
        },
        {
          "text": "Ann di Bondye m\u00E8si pou gwo kado sa a li ban nou, yon kado ki pa gen par\u00E8y li!"
        }
      ]
    },
    {
      "VERS": [
        {
          "text": "Men sa mwen menm P\u00F2l, m\u0027ap mande nou ak dous\u00E8 ansanm ak bon k\u00E8 ki soti nan Kris la. Gen moun ki pretann mwen f\u00E8men l\u00E8 m\u0027 nan mitan nou, men l\u00E8 m\u0027 lwen nou mwen sev\u00E8."
        },
        {
          "text": "Tanpri, pa f\u00F2se m\u0027 moutre nou jan mwen ka sev\u00E8 l\u00E8 m\u0027a rive lakay nou. Paske mwen s\u00E8ten m\u0027a ka moutre m\u0027 sev\u00E8 annegad moun ki konprann m\u0027ap aji dapre bon konprann l\u00E8z\u00F2m."
        },
        {
          "text": "M\u0027ap viv koulye a nan yon k\u00F2 tankou tout moun, se vre. Men, mwen p\u0027ap goumen menm jan ak tout moun."
        },
        {
          "text": "Zam m\u0027ap s\u00E8vi nan batay m\u0027ap mennen an, se pa menm ak zam moun k\u0027ap viv dapre lide ki nan lemonn yo. Zam mwen se zanm ki gen pouvwa devan Bondye pou kraze tout gwo f\u00F2. M\u0027ap kraze tout paw\u00F2l esplikasyon ki pa bon,"
        },
        {
          "text": "m\u0027ap kraze tou sa l\u00E8z\u00F2m nan l\u00F2g\u00E8y yo ap f\u00E8 pou anpeche moun konnen Bondye. M\u0027ap mare tout vye lide ki nan t\u00E8t l\u00E8z\u00F2m yo, m\u0027ap f\u00E8 yo vin obeyi Kris la."
        },
        {
          "text": "Mwen pare pou m\u0027 pini tout moun ki va dezobeyi. Men, anvan sa, se pou nou moutre m\u0027 jan nou soti pou nou soum\u00E8t nou n\u00E8t."
        },
        {
          "text": "Nou menm, moun Korent, n\u0027ap gade sou laparans. Enben, si yon moun mete nan t\u00E8t li se moun Kris la li ye, se pou l\u0027 mete sa nan t\u00E8t li tou, mwen menm tou mwen se moun Kris la mwen ye menm jan av\u00E8 li."
        },
        {
          "text": "Enpi, menm si m\u0027 te f\u00E8 grandiz\u00E8 yon ti jan tw\u00F2p pou otorite Sey\u00E8 a ban mwen an, mwen pa wont pou sa. Paske, otorite sa li ban mwen an, se pou m\u0027 f\u00E8 nou grandi nan konfyans nan li, se pa pou m\u0027 kraze nou."
        },
        {
          "text": "Mwen pa ta vle nou konprann m\u0027ap chache kraponnen nou l\u00E8 m\u0027ap ekri nou konsa."
        },
        {
          "text": "Gen moun ki di: L\u00E8 P\u00F2l ap ekri nou, li r\u00E8d konsa, li sev\u00E8. Men, l\u00E8 li la nan mitan nou li tou dou. Ata pale li pa ka pale."
        },
        {
          "text": "Enben, moun ki di sa a, li m\u00E8t mete sa nan t\u00E8t li: Pa gen diferans ant sa m\u0027ap ekri nan l\u00E8t mwen voye ban nou l\u00E8 mwen pa la ak sa mwen pral f\u00E8 l\u00E8 m\u0027a la nan mitan nou."
        },
        {
          "text": "Konprann sa byen: mwen pa ka p\u00E8m\u00E8t mwen pou m\u0027 mete m\u0027 sou menm wot\u00E8 ak moun ki kw\u00E8 yo plis pase sa yo ye, ni mwen p\u0027ap konpare t\u00E8t mwen ak yo non plis. Se yon bann san konprann! Y\u0027ap mezire t\u00E8t yo ak mezi yo menm yo f\u00E8. Y\u0027ap konpare t\u00E8t yo ak pw\u00F2p t\u00E8t pa yo ank\u00F2."
        },
        {
          "text": "Men, pou mwen menm, mwen p\u0027ap vant\u00E8 t\u00E8t mwen depase limit. M\u0027ap rete nan limit travay Bondye ban mwen an. Nou menm, moun Korent, nou nan limit travay mwen."
        },
        {
          "text": "Se sak f\u00E8, mwen pa t\u0027 depase limit mwen l\u00E8 m\u0027 te rive lakay nou ak bon nouv\u00E8l ki pale sou Kris la."
        },
        {
          "text": "Konsa, nou w\u00E8, mwen pa depase limit Bondye ban mwen. Mwen p\u0027ap f\u00E8 grandiz\u00E8 pou travay l\u00F2t moun te deja f\u00E8. Okontr\u00E8, mwen gen espwa n\u0027a grandi nan konfyans, pou m\u0027 ka f\u00E8 yon pi gwo travay ank\u00F2 nan mitan nou, toujou nan limit Bondye ban mwen an."
        },
        {
          "text": "Apre sa, m\u0027a kapab al anonse bon nouv\u00E8l la nan peyi ki pi lwen pase lakay nou, san m\u0027 p\u0027ap bezwen f\u00E8 grandiz\u00E8 pou travay l\u00F2t moun deja f\u00E8 nan limit pa yo."
        },
        {
          "text": "Paske, jan sa ekri nan Liv la: Si yon moun vle f\u00E8 lwanj t\u00E8t li, se pou l\u0027 f\u00E8 lwanj t\u00E8t li nan sa Bondye f\u00E8 pou li."
        },
        {
          "text": "Se konsa wi: Se pa moun k\u0027ap f\u00E8 lwanj t\u00E8t yo ki bon pou travay la, men se moun Sey\u00E8 a rek\u00F2mande ki bon pou travay la."
        }
      ]
    },
    {
      "VERS": [
        {
          "text": "Mwen ta renmen nou p\u00E8m\u00E8t mwen pran p\u00F2z moun fou m\u0027 pou yon ti moman. Enben, wi, p\u00E8m\u00E8t mwen f\u00E8 sa."
        },
        {
          "text": "M\u0027ap f\u00E8 jalouzi pou nou, yon jalouzi ki soti nan Bondye. Paske, nou tankou yon jenn fi ki pa nan dez\u00F2d. Mwen fiyanse nou ak yon s\u00E8l gason. Gason sa a se Kris la."
        },
        {
          "text": "Men, mwen p\u00E8 pou lespri nou pa p\u00E8v\u00E8ti, pou nou pa manke Kris la paw\u00F2l, pou nou pa tonbe nan dez\u00F2d tankou Ev ki te kite s\u00E8pan an vire l\u00F2l\u00F2j li ak riz li yo."
        },
        {
          "text": "Mwen di sa paske mwen w\u00E8 nou kite nenp\u00F2t ki moun vin f\u00E8 nou konnen yon Jezi ki pa menm ak Jezi mwen te f\u00E8 nou konnen an, epi nou pa di anyen. Mwen w\u00E8 nou pare pou n\u0027 asepte yon lespri ak yon mesaj ki pa menm ni ak Lespri Bondye a, ni ak bon nouv\u00E8l mwen te ban nou an."
        },
        {
          "text": "Pou mwen, mwen pa w\u00E8 sa ap\u00F2t ki kw\u00E8 yo plis pase tout moun yo gen pase mwen."
        },
        {
          "text": "Mwen ka pa konn pale byen, men pou konesans la, se pa menm bagay. Nan tout okazyon ak nan tout bagay mwen te toujou f\u00E8 nou w\u00E8 sa."
        },
        {
          "text": "L\u00E8 m\u0027 te anonse nou bon nouv\u00E8l Bondye a, mwen te f\u00E8 sa gratis pou nou, mwen te desann t\u00E8t mwen pou m\u0027 te ka f\u00E8 nou kanpe. Eske mwen te gen t\u00F2 l\u00E8 m\u0027 te f\u00E8 sa?"
        },
        {
          "text": "L\u00E8 sa a, mwen te asepte lajan nan men l\u00F2t legliz yo. Se tankou si m\u0027 te pran nan sa ki pou yo pou m\u0027 te kapab ede nou."
        },
        {
          "text": "Pandan tout tan mwen te pase lakay nou an, mwen pa t\u0027 sou kont pesonn l\u00E8 m\u0027 te bezwen lajan, paske fr\u00E8 ki soti Masedwan yo te pote tou sa m\u0027 te bezwen pou mwen. Mwen te pran kont prekosyon m\u0027 pou m\u0027 pa t\u0027 sou kont nou yonn pou anyen, epi m\u0027ap toujou pran menm prekosyon sa a."
        },
        {
          "text": "Jan mwen s\u00E8ten mwen konnen verite Kris la, mwen pa ka bay manti, se konsa m\u0027ap di nou sa: rezon sa a mwen genyen pou m\u0027 vante t\u00E8t mwen nan tout peyi Lakayi a, pesonn p\u0027ap kapab wete l\u0027 nan men mwen."
        },
        {
          "text": "Poukisa? Eske se paske mwen pa renmen nou? Se Bondye ki konnen jan mwen renmen nou."
        },
        {
          "text": "Men, m\u0027ap toujou aji jan m\u0027ap aji koulye a, pou m\u0027 pa bay moun k\u0027ap chache okazyon pou yo f\u00E8 grandiz\u00E8 chans pou yo ka di yo travay menm jan ak mwen."
        },
        {
          "text": "Moun sa yo, se p\u00F2z ap\u00F2t yo y\u0027ap pran. Y\u0027ap bay manti sou travay yo, y\u0027ap f\u00E8 t\u00E8t yo pase pou ap\u00F2t Kris la."
        },
        {
          "text": "Pa gen anyen la a ki pou f\u00E8 n\u0027 sezi: ata Satan ka ranje k\u00F2 l\u0027 pou l\u0027 pran p\u00F2z yon zanj limy\u00E8."
        },
        {
          "text": "Si moun k\u0027ap s\u00E8vi Satan yo pran p\u00F2z moun k\u0027ap s\u00E8vi sa ki byen, pa gen anyen ki dw\u00F2l nan sa. Men, bout pou bout y\u0027a jwenn sa y\u0027ap chache a."
        },
        {
          "text": "M\u0027ap repete sa m\u0027 te di a: Piga pesonn pran m\u0027 pou moun fou. Men, si nou pran m\u0027 pou moun fou, kite m\u0027 pran p\u00F2z moun fou m\u0027 vre pou m\u0027 kapab vante t\u00E8t mwen yon ti kras tou."
        },
        {
          "text": "Sa m\u0027ap di koulye a, se pa sa menm Sey\u00E8 a ta renmen m\u0027 di. Men, nan pozisyon yo mete m\u0027 ki f\u00E8 m\u0027 ka vante t\u00E8t mwen an, m\u0027ap pale tankou si m\u0027 te fou."
        },
        {
          "text": "Sit\u00E8lman gen moun k\u0027ap vante t\u00E8t yo pou bagay y\u0027ap f\u00E8 sou lat\u00E8, kite m\u0027 vante t\u00E8t mwen tou."
        },
        {
          "text": "Nou menm ki gen bon konprann nou pa manke tolere moun fou!"
        },
        {
          "text": "Nou kite yo f\u00E8 nou tounen esklav, nou kite yo devore nou, nou kite yo pran nou nan p\u00E8len, nou kite yo f\u00E8 awogans sou nou, nou kite yo ban nou soufl\u00E8t."
        },
        {
          "text": "Wi, mwen wont di sa: Mwen te tw\u00F2 f\u00E8b pou m\u0027 te aji jan m\u0027 te aji ak nou an! Men, si gen moun ki ka p\u00E8m\u00E8t yo vante t\u00E8t yo pou l\u00F2t bagay (pa bliye m\u0027ap pale tankou yon moun fou wi!) mwen menm tou m\u0027ap p\u00E8m\u00E8t mwen f\u00E8 sa tou."
        },
        {
          "text": "Eske yo se pitit pitit Eb\u00E8? Mwen menm tou. Eske yo se moun ras Izray\u00E8l la? Mwen menm tou. Eske yo se pitit pitit Abraram? Mwen menm tou."
        },
        {
          "text": "Eske yo se moun k\u0027ap s\u00E8vi Kris la? (M\u0027ap pale koulye a tankou moun ki deraye n\u00E8t.) Mwen s\u00E8vi Kris la plis pase yo: mwen travay pase yo, yo mete m\u0027 nan prizon pi plis pase yo, yo bat mwen pi plis pase yo, mwen manke mouri pi souvan pase yo."
        },
        {
          "text": "An senk fwa, jwif yo ban m\u0027 trant n\u00E8f kout fw\u00E8t."
        },
        {
          "text": "An twa fwa, women yo bat mwen. Yon fwa yo kalonnen m\u0027 w\u00F2ch pou yo te touye mwen. Batiman koule av\u00E8 m\u0027 twa fwa. Yon fwa menm mwen pase yon jou ak yon nwit nan dlo."
        },
        {
          "text": "Anpil fwa menm, l\u00E8 m\u0027ap vwayaje konsa dlo larivy\u00E8 manke pote m\u0027 ale. Bandi manke touye m\u0027, jwif yo manke touye m\u0027 tou, ata moun l\u00F2t nasyon yo manke touye m\u0027 tou. Mwen te an danje nan lavil, mwen te an danje andey\u00F2, mwen te an danje sou lanm\u00E8. Ata swadizan fr\u00E8 yo manke touye mwen."
        },
        {
          "text": "Mwen redi travay di, mwen fatige k\u00F2 m\u0027 anpil, mwen pase anpil nwit san d\u00F2mi, mwen konnen sa ki rele grangou ak swaf dlo. Anpil fwa mwen te blije rete san manje, mwen soufri fredi, mwen konn pa gen rad pou m\u0027 mete sou mwen."
        },
        {
          "text": "San konte anpil l\u00F2t bagay ank\u00F2, chak jou se t\u00E8t chaje pou mwen ak bagay mwen gen pou m\u0027 regle pou tout legliz yo."
        },
        {
          "text": "Si yon moun f\u00E8b, lamenm mwen f\u00E8b tou. Si yon moun tonbe nan peche, sa rann mwen malad."
        },
        {
          "text": "Si se pou m\u0027 vante t\u00E8t mwen, m\u0027a vante t\u00E8t mwen pou tout bagay ki pou moutre jan m\u0027 f\u00E8b."
        },
        {
          "text": "Bondye ki Papa Sey\u00E8 Jezi a (li menm k\u0027ap resevwa lwanj tout tan an), li konnen mwen p\u0027ap bay manti."
        },
        {
          "text": "L\u00E8 m\u0027 te lavil Damas, moun wa Aretas te mete pou gouv\u00E8nen lavil la pran gad, li mete yo nan tout p\u00F2tay lavil la pou yo te arete m\u0027."
        },
        {
          "text": "Men fr\u00E8 yo f\u00E8 m\u0027 pase nan yon fenn\u00E8t nan gwo miray lavil la. Yo file m\u0027 desann nan yon panyen. Se konsa mwen te chape k\u00F2 m\u0027 anba men li."
        }
      ]
    },
    {
      "VERS": [
        {
          "text": "Mwen blije ap vante t\u00E8t mwen, atout mwen konnen sa pa bon. Men, m\u0027ap vin koulye a sou vizyon ak revelasyon Sey\u00E8 a te ban mwen."
        },
        {
          "text": "Mwen konnen yon moun k\u0027ap viv nan Kris la, ki te transp\u00F2te jouk anwo n\u00E8t nan sy\u00E8l la. Sa gen kat\u00F2zan depase. (Mwen pa konn ki jan sa te f\u00E8 f\u00E8t, mwen pa ka di si l\u0027 te moute tout bon nan k\u00F2 l\u0027, osinon si se te yon vizyon li te f\u00E8. Se Bondye s\u00E8l ki konnen.)"
        },
        {
          "text": "Wi, mwen konnen nonm sa a te santi l\u0027 moute jouk anwo nan paradi. M\u0027ap repete, mwen pa ka di si li te moute tout bon nan k\u00F2 l\u0027, osinon si se te yon vizyon li te f\u00E8. Se Bondye s\u00E8l ki konnen."
        },
        {
          "text": "Antan l\u0027 te la, li tande yon bann paw\u00F2l bouch moun pa ka pale, koze moun pa gen dwa repete."
        },
        {
          "text": "Enben, m\u0027ap f\u00E8 lwanj nonm sa a, mwen p\u0027ap f\u00E8 lwanj t\u00E8t pa m\u0027, esepte si se pou m\u0027 moutre jan m\u0027 f\u00E8b."
        },
        {
          "text": "Si mwen te vle vante t\u00E8t mwen, mwen pa ta yon nonm fou non, paske mwen pa t\u0027ap bay manti. Men, mwen refize vante t\u00E8t mwen. Mwen pa ta vle pou yon moun rive konprann mwen plis pase sa li te met nan t\u00E8t li mwen ye, l\u00E8 l\u0027 te w\u00E8 sa m\u0027ap f\u00E8, l\u00E8 l\u0027 tande sa m\u0027ap di."
        },
        {
          "text": "Malgre sa, pou l\u00F2g\u00E8y pa f\u00E8 m\u0027 gonfle av\u00E8k kalite b\u00E8l revelasyon sa yo mwen resevwa, yo ban m\u0027 yon kalite maladi nan k\u00F2 m\u0027 k\u0027ap f\u00E8 m\u0027 soufri, ou ta di yon zanj Satan voye maltrete m\u0027 pou anpeche m\u0027 gen l\u00F2g\u00E8y."
        },
        {
          "text": "An twa fwa mwen lapriy\u00E8 Sey\u00E8 a pou maladi sa a, mwen mande l\u0027 pou l\u0027 wete li sou mwen."
        },
        {
          "text": "Chak fwa, li reponn mwen: Se fav\u00E8 m\u0027 ase ou bezwen. Paske l\u00E8 ou f\u00E8b, se l\u00E8 sa a moun w\u00E8 pouvwa mwen nan ou. Se pout\u00E8t sa, nan fon k\u00E8 m\u0027, mwen pito pale sou febl\u00E8s mwen pou pouvwa Kris la ka mete m\u0027 anba z\u00E8l li."
        },
        {
          "text": "Se sak f\u00E8 tou mwen kontan anpil l\u00E8 m\u0027 santi m\u0027 f\u00E8b, l\u00E8 y\u0027ap joure m\u0027, l\u00E8 m\u0027 nan lafliksyon, l\u00E8 m\u0027 anba p\u00E8seksyon, l\u00E8 m\u0027 nan fikilte, l\u00E8 m\u0027ap sibi tou sa ak\u00F2z Kris la. Paske l\u00E8 m\u0027 f\u00E8b, se l\u00E8 sa a mwen gen f\u00F2s."
        },
        {
          "text": "Mwen sot pale la a tankou moun fou. Men, se nou menm ki lak\u00F2z sa. Se nou menm ki pou ta pran defans mwen. Mwen te m\u00E8t pa anyen vre, men, ap\u00F2t nou yo ki kw\u00E8 yo plis pase tout moun, yo pa gen anyen pase mwen."
        },
        {
          "text": "Av\u00E8k anpil pasyans, Bondye f\u00E8 nou w\u00E8 kont siy, kont mirak, kont b\u00E8l bagay ki rive nan mitan nou, tou sa pou ban nou pr\u00E8v se yon ap\u00F2t mwen ye."
        },
        {
          "text": "Mwen pa t\u0027 sou kont nou, se vre. Mwen mande nou padon pou f\u00F2t sa a. Men, apa sa, kisa yo f\u00E8 pou l\u00F2t legliz yo yo pa f\u00E8 pou nou?"
        },
        {
          "text": "Mwen pare koulye a pou m\u0027 vin lakay nou yon twazy\u00E8m fwa. Fwa sa a ank\u00F2 mwen p\u0027ap sou kont nou. Se nou menm menm mwen bezwen, se pa lajan nou. Konprann sa byen, se pa pitit ki pou f\u00E8 lajan pou pran swen manman ak papa. Se manman ak papa ki pou f\u00E8 lajan pou pran swen pitit."
        },
        {
          "text": "Pou mwen menm, m\u0027ap kontan depanse tou sa m\u0027 genyen, se va tout plezi m\u0027 pou m\u0027 bay ata t\u00E8t mwen pou nanm nou ka pwofite. Eske n\u0027a renmen m\u0027 mwens paske mwen renmen nou anpil konsa?"
        },
        {
          "text": "Se pou nou adm\u00E8t mwen pa t\u0027 janm yon chay pou nou. Men, gen moun ki va di: P\u00F2l se yon nonm ki malen wi. Gade jan li pran nou nan p\u00E8len ak yon bann manti."
        },
        {
          "text": "Nan moun mwen te voye lakay nou, \u00E8ske gen ladan yo ki te souse nou?"
        },
        {
          "text": "Mwen te mande Tit pou li al lakay nou. Mwen te voye l\u00F2t fr\u00E8 a ansanm av\u00E8 li. Eske nou ka di Tit te egzije kich\u00F2y nan men nou? Eske mwen menm ansanm ak Tit, nou pa gen menm rez\u00F2n pou n\u0027 aji jan nou aji a? Eske nou pa kondi t\u00E8t nou menm jan an?"
        },
        {
          "text": "Nou dwe mete nan t\u00E8t nou koulye a se chache m\u0027ap chache defann t\u00E8t mwen devan nou? enben non! M\u0027ap pale jan Kris la vle l\u0027 la, mwen pran Bondye pou temwen: Mwen di nou tout bagay sa yo, mezanmi, pou nou ka grandi nan lafwa."
        },
        {
          "text": "Mwen p\u00E8 pou l\u00E8 m\u0027 rive lakay nou, mwen pa jwenn nou jan mwen ta vle l\u0027 la. Mwen p\u00E8 pou m\u0027 pa jwenn kont, jalouzi, bouyay, rayisab, joure, tripotaj, l\u00F2g\u00E8y, dez\u00F2d nan mitan nou."
        },
        {
          "text": "Mwen p\u00E8 pou l\u00E8 m\u0027 rive lakay nou, Bondye m\u0027ap s\u00E8vi a pa rabese m\u0027 ank\u00F2 devan nou, pou m\u0027 pa bezwen nan kriye pou anpil nan nou ki te f\u00E8 peche anvan sa, epi ki pa tounen vin jwenn Bondye, men ki toujou rete nan malpw\u00F2pte yo, nan imoralite yo, nan tout vis yo t\u0027ap f\u00E8 yo."
        }
      ]
    },
    {
      "VERS": [
        {
          "text": "M\u0027ap vin lakay nou pou yon twazy\u00E8m fwa. L\u00E8 sa a, jan sa ekri nan Liv la, tout bagay va regle sou depozisyon de osinon twa temwen."
        },
        {
          "text": "M\u0027ap av\u00E8ti nou tout ki te f\u00E8 peche anvan sa, ansanm ak tout l\u00F2t yo. Mwen te deja di nou sa l\u00E8 m\u0027 te vin lakay nou dezy\u00E8m fwa a. Koulye a mwen pa la, m\u0027ap repete l\u0027 ank\u00F2: pwochenn fwa m\u0027ap tounen lakay nou, mwen p\u0027ap mennaje pesonn."
        },
        {
          "text": "Nou bezwen pr\u00E8v se Kris la k\u0027ap pale l\u00E8 m\u0027ap pale, enben n\u0027a jwenn li. Kris la pa f\u00E8b non l\u00E8 l\u0027ap regle ak nou. Okontr\u00E8, l\u0027ap f\u00E8 nou w\u00E8 pouvwa li."
        },
        {
          "text": "Wi, se vre: yo te kloure l\u0027 sou yon kwa paske li te f\u00E8b. Men koulye a, li vivan gremesi pouvwa Bondye a. Mwen menm tou, mwen f\u00E8b ansanm ak Kris la. Men, l\u00E8 m\u0027ap regle av\u00E8k nou, mwen vivan ansanm av\u00E8 l\u0027 tou, gremesi pouvwa Bondye a."
        },
        {
          "text": "Sonde t\u00E8t nou nou menm, egzaminen konsyans nou byen pou w\u00E8 si n\u0027ap viv ak konfyans nan Bondye. Nou f\u00E8t pou nou rekon\u00E8t si Jezikri nan k\u00E8 nou, esepte si nou pa ta kapab bay pr\u00E8v nou gen konfyans nan Bondye."
        },
        {
          "text": "Men, mwen kw\u00E8 n\u0027a rekon\u00E8t sa tou: mwen menm, mwen kapab bay pr\u00E8v mwen gen konfyans nan Bondye."
        },
        {
          "text": "M\u0027ap lapriy\u00E8 Bondye pou nou pa f\u00E8 anyen ki mal. L\u00E8 m\u0027 f\u00E8 sa, mwen pa f\u00E8 l\u0027 nan lide pou m\u0027 moutre sa m\u0027 kapab f\u00E8. Men, mwen ta renmen w\u00E8 nou f\u00E8 sa ki byen, menm si mwen pase pou moun ki pa kapab f\u00E8 anyen."
        },
        {
          "text": "Nou pa ka f\u00E8 anyen ki kont verite Bondye a, se pou li ase nou ka travay."
        },
        {
          "text": "Mwen kontan n\u00E8t l\u00E8 mwen menm mwen f\u00E8b, epi nou menm nou gen f\u00F2s. Se sak f\u00E8, m\u0027ap mande nan lapriy\u00E8 m\u0027 pou nou vin bon n\u00E8t sou tout pwen."
        },
        {
          "text": "M\u0027ap ekri nou konsa l\u00E8 mwen lwen nou, se pou l\u00E8 m\u0027 rive lakay nou, mwen pa bezwen aji sev\u00E8 av\u00E8k nou. Otorite Sey\u00E8 a ban mwen an, se pa pou detwi nou non li ban mwen li. Men, se pou f\u00E8 nou grandi nan konfyans nou gen nan Kris la."
        },
        {
          "text": "Koulye a, fr\u00E8 m\u0027 yo, mwen kite nou. Chache pou nou vin bon n\u00E8t sou tout pwen. Se pou nou yonn ankouraje l\u00F2t, mete nou dak\u00F2 yonn ak l\u00F2t, viv ak k\u00E8 poze. Bondye ki bay renmen ak k\u00E8 poze a, va toujou av\u00E8 nou."
        },
        {
          "text": "Se pou nou yonn bo l\u00F2t tankou moun k\u0027ap viv pou Bondye."
        },
        {
          "text": "(13:12) Tout fr\u00E8 k\u0027ap viv apa pou Bondye yo voye bonjou pou nou."
        },
        {
          "text": "(13:13) Se pou benediksyon Sey\u00E8 Jezikri ban nou an, ak renmen Bondye gen pou nou an, ansanm ak pouvwa Sentespri k\u0027ap f\u00E8 nou viv ansanm lan toujou la ak nou tout."
        }
      ]
    }
  ]
}