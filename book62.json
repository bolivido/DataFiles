{
  "-bnumber": "63",
  "CHAPTER": [
    {
      "VERS": [
        {
          "text": "Mwen menm, ch\u00E8f reskonsab nan legliz la, m\u0027ap ekri l\u00E8t sa a pou Kiriya Bondye te chwazi a, yon moun mwen renmen tout bon, ansanm ak pitit li yo. Se pa mwen s\u00E8lman, men se tout moun ki konn verite a ki renmen nou."
        },
        {
          "text": "Paske verite a nan k\u00E8 nou, l\u0027ap av\u00E8k nou pou tout tan."
        },
        {
          "text": "Mwen mande Bondye Papa a ansanm ak Jezikri, Pitit Papa a, pou yo gen pitye pou nou, pou yo ban nou benediksyon ak k\u00E8 poze, pou nou ka resevwa tout bagay sa yo nan laverite ak nan renmen."
        },
        {
          "text": "Mwen pa t\u0027 manke kontan l\u00E8 m\u0027 w\u00E8 te gen de twa nan pitit ou yo k\u0027ap mache nan verite a, jan Papa a mande nou sa."
        },
        {
          "text": "Koulye a, men sa m\u0027ap mande ou, Kiriya: se pou nou yonn renmen l\u00F2t. Se pa yon l\u00F2t k\u00F2mandman tou n\u00E8f m\u0027ap ekri la a ban nou. Se menm k\u00F2mandman nou te genyen depi nan konmansman an."
        },
        {
          "text": "Si nou gen renmen nan k\u00E8 nou, sa vle di n\u0027ap viv dapre k\u00F2mandman Bondye yo. Men sa Bondye mande nou, se pou nou viv nan renmen. Se sa menm nou te aprann depi nan konmansman."
        },
        {
          "text": "Gen anpil moun koulye a toupatou sou lat\u00E8 k\u0027ap chache twonpe moun: yo pa vle rekon\u00E8t Jezikri te vin sou lat\u00E8 tankou yon moun tout bon. Moun nou w\u00E8 k\u0027ap f\u00E8 sa, se moun k\u0027ap twonpe moun, se moun k\u0027ap goumen ak Kris la."
        },
        {
          "text": "Veye k\u00F2 nou byen pou nou pa p\u00E8di benefis travay nou an, pou nou ka resevwa tout rekonpans nou."
        },
        {
          "text": "Si yon moun pa kenbe sa Kris la te moutre nou an, si li al pi lwen, li pa gen Bondye. Moun ki kenbe sa Kris la te moutre a, se li menm ki gen Papa a ak Pitit la."
        },
        {
          "text": "Si yon moun vin jwenn nou pou l\u0027 moutre nou yon l\u00F2t bagay, pa resevwa l\u0027 lakay nou. Ata bonjou pou nou refize di li."
        },
        {
          "text": "Paske, depi ou di yon moun konsa bonjou, ou dekonplis ak li nan tout move bagay l\u0027ap f\u00E8 yo."
        },
        {
          "text": "Mwen gen anpil bagay pou m\u0027 di nou. Men, mwen pito pa ekri yo sou papye ak lank. Mwen swete m\u0027a ka vin lakay nou pou m\u0027 pale ak nou fasafas, pou nou tout nou ka kontan n\u00E8t."
        },
        {
          "text": "Pitit s\u00E8 ou yo, s\u00E8 Bondye te chwazi ansanm av\u00E8 ou la, yo voye bonjou pou ou."
        }
      ]
    }
  ]
}