{
  "-bnumber": "5",
  "CHAPTER": [
    {
      "VERS": [
        {
          "text": "Men paw\u00F2l Moyiz te di tout p\u00E8p Izray\u00E8l la l\u00E8 yo te l\u00F2t b\u00F2 larivy\u00E8 Jouden an, nan dez\u00E8 a, nan plenn Araba ki anfas Souf: Yo te gen dez\u00E8 Paran an sou yon b\u00F2 ak lavil Tof\u00E8l, Liban, Azew\u00F2t ak Dizaab sou l\u00F2t b\u00F2 a."
        },
        {
          "text": "Pou mache soti m\u00F2n Sinayi rive Kad\u00E8s-Banea, l\u00E8 ou swiv wout ki pase nan m\u00F2n Seyi a, sa pran onz jou."
        },
        {
          "text": "Se premye jou nan onzy\u00E8m mwa karanty\u00E8m lanne depi yo te soti kite peyi Lejip la Moyiz te f\u00E8 pale sa a ak p\u00E8p Izray\u00E8l la, jan Sey\u00E8 a te mande l\u0027 la."
        },
        {
          "text": "L\u00E8 sa a, Sey\u00E8 a te fin bat Siyon, wa peyi Amori a, ki te rete Esbon, ak Og, wa peyi Bazan an, ki te rete Astaw\u00F2t nan z\u00F2n Edreyi."
        },
        {
          "text": "Se antan p\u00E8p la te l\u00F2t b\u00F2 larivy\u00E8 Jouden, nan peyi Moab la, Moyiz tanmen esplike yo tou sa Sey\u00E8 a te di. Li di yo konsa:"
        },
        {
          "text": "-L\u00E8 nou te sou m\u00F2n Or\u00E8b la, nou chonje Sey\u00E8 a, Bondye nou an, te pale ak nou. Li te di nou: Koulye a, nou rete kont nou sou m\u00F2n sa a."
        },
        {
          "text": "Ranmase tout zaf\u00E8 nou pati. Ale nan m\u00F2n peyi Amori yo ak nan tout l\u00F2t peyi ki toupre l\u0027 yo, nan plenn Araba a, nan m\u00F2n yo, nan fon yo, nan Neg\u00E8v la b\u00F2 sid ak b\u00F2 gwo lanm\u00E8 Mediterane a. Ale nan peyi Kanaran an ak nan peyi Liban an jouk nou rive b\u00F2 gwo larivy\u00E8 Lefrat la."
        },
        {
          "text": "Nou w\u00E8! Men m\u0027ap ban nou tout peyi sa yo. Al pran posesyon peyi mwen menm Sey\u00E8 a, mwen te pwom\u00E8t m\u0027ap bay zans\u00E8t nou yo, Abraram, Izarak ak Jak\u00F2b, pou yo ak pou tout pitit yo ak pitit pitit yo apre yo."
        },
        {
          "text": "Menm l\u00E8 sa a, mwen te di nou: Mwen pa kapab reskonsab nou tout pou kont mwen, chay la tw\u00F2p pou mwen."
        },
        {
          "text": "Sey\u00E8 a, Bondye nou an, ban nou anpil pitit, kif\u00E8 koulye a nou vin anpil, tankou zetwal nan sy\u00E8l la."
        },
        {
          "text": "Se pou Sey\u00E8 a, Bondye zans\u00E8t nou yo, ban nou mil fwa plis pitit pase sa nou gen koulye a. Se pou l\u0027 beni nou jan li te pwom\u00E8t nou an."
        },
        {
          "text": "Men, ki jan pou m\u0027 f\u00E8 pote tout chay sa a pou kont mwen, pou m\u0027 jwenn solisyon pou tout pwobl\u00E8m nou, pou m\u0027 regle tout kont nou gen yonn ak l\u00F2t?"
        },
        {
          "text": "Se pout\u00E8t sa, nan chak branch fanmi nou yo, chwazi k\u00E8k n\u00E8g ki gen lespri, ki gen bon konprann, ki konn lavi, m\u0027a mete yo ch\u00E8f pou dirije nou."
        },
        {
          "text": "L\u00E8 sa a, nou te reponn mwen, nou te di m\u0027 konsa: Sa ou mande nou f\u00E8 la a bon wi!"
        },
        {
          "text": "Se konsa mwen pran nan chak branch fanmi nou yo moun ki gen lespri, moun ki konn lavi, mwen mete yo ch\u00E8f pou dirije nou. Genyen mwen mete ch\u00E8f sou mil gason, d\u00F2t sou san gason, d\u00F2t sou senkant gason, d\u00F2t ank\u00F2 sou dis gason. Mwen te chwazi l\u00F2t ch\u00E8f tou pou chak branch fanmi."
        },
        {
          "text": "L\u00E8 sa a, men sa mwen te mande ch\u00E8f nou yo pou yo f\u00E8: Chache konnen l\u00E8 gen kont nan mitan p\u00E8p la. N\u0027a regle tout kont yon moun ka gen ak fr\u00E8 par\u00E8y li osinon ak moun l\u00F2t nasyon k\u0027ap viv nan mitan nou. N\u0027a f\u00E8 sa san patipri."
        },
        {
          "text": "Nou p\u0027ap nan achte figi l\u00E8 n\u0027ap jije yon bagay. Se pou nou jije tout moun menm jan, kit se yon ti malere, kit se yon grann\u00E8g. Nou pa bezwen p\u00E8 pesonn paske n\u0027ap jije dapre prensip Bondye bay. L\u00E8 se yon ka ki tw\u00F2 difisil pou nou, n\u0027a pote l\u0027 vin devan mwen, m\u0027a jije l\u0027 mwen menm."
        },
        {
          "text": "Se konsa, menm l\u00E8 sa a, mwen te ban nou l\u00F2d, mwen te di nou sa pou n\u0027 f\u00E8 ak sa pou n\u0027 pa f\u00E8."
        },
        {
          "text": "Apre sa, nou leve, nou kite m\u00F2n Or\u00E8b la. Jan Sey\u00E8 a, Bondye nou an, te ban nou l\u00F2d la, nou mache nan tout gwo dez\u00E8 ki gen anpil danje ladan l\u0027 lan, dez\u00E8 nou te w\u00E8 a, nou pran chemen pou n\u0027 al nan m\u00F2n peyi Amori yo, epi nou rive Kad\u00E8s Banea."
        },
        {
          "text": "L\u00E8 sa a, mwen di nou: Men nou rive nan m\u00F2n peyi Amori yo, peyi Sey\u00E8 a, Bondye nou an, ap ban nou an."
        },
        {
          "text": "Gade, men peyi Sey\u00E8 a, Bondye nou an, ap ban nou an. Ale non, pran peyi a pou nou, jan Sey\u00E8 a, Bondye zans\u00E8t nou yo, te di l\u0027 la. Nou pa bezwen p\u00E8, k\u00E8 nou pa pou janm kase."
        },
        {
          "text": "L\u00E8 sa a nou tout, nou vin jwenn mwen, nou di m\u0027 konsa: Ann voye k\u00E8k n\u00E8g pami nou devan pou y\u0027 al w\u00E8 ki jan peyi a ye. Y\u0027a tounen vin esplike nou ki wout pou nou swiv ak nan ki lavil nou ka antre."
        },
        {
          "text": "Mwen te w\u00E8 sa nou di m\u0027 lan se te bon koze. Se konsa mwen chwazi douz n\u00E8g, yonn nan chak branch fanmi."
        },
        {
          "text": "Yo pati, yo pran chemen m\u00F2n lan jouk yo rive nan Fon Echk\u00F2l: yo vizite tout z\u00F2n lan n\u00E8t."
        },
        {
          "text": "Yo pran k\u00E8k fwi peyi a donnen, yo pote ban nou. Epi yo di nou peyi Sey\u00E8 a ap ban nou an se yon bon venn t\u00E8."
        },
        {
          "text": "Men, nou pa t\u0027 vle al ladan l\u0027. Se konsa nou te derefize obeyi l\u00F2d Sey\u00E8 a, Bondye nou an, te ban nou."
        },
        {
          "text": "Nou antre lakay nou, nou pran plenyen. Epi nou di se vle Sey\u00E8 a pa vle w\u00E8 nou! Se pout\u00E8t sa li f\u00E8 nou soti kite peyi Lejip pou l\u0027 lage nou nan men moun peyi Amori yo pou yo ka fini ak nou."
        },
        {
          "text": "Kote nou prale koulye a? Moun nou te voye yo dekouraje nou. Yo di nou moun ki nan peyi sa a pi f\u00F2 pase nou, yo pi b\u00E8l wot\u00E8 pase nou. Lavil yo gran anpil ak gwo ranpa byen wo ki rive jouk nan sy\u00E8l la. Nou te menm w\u00E8 k\u00E8k moun ras Anak yo la tou."
        },
        {
          "text": "Men, mwen di nou: K\u00E8 nou pa bezwen kase, nou pa bezwen p\u00E8 moun sa yo."
        },
        {
          "text": "Sey\u00E8 a, Bondye nou an, ap mache alat\u00E8t nou. Li pral goumen pou nou menm jan nou te w\u00E8 l\u0027 f\u00E8 l\u0027 la nan peyi Lejip"
        },
        {
          "text": "ak nan dez\u00E8 a. Nou w\u00E8 ki jan sou tout wout la li pa janm lage nou, tankou yon papa ki pa janm lage pitit li, jouk nou rive b\u00F2 isit la."
        },
        {
          "text": "Men, atout mwen te di nou sa, nou pa t\u0027 vle mete konfyans nou nan Sey\u00E8 a, Bondye nou an,"
        },
        {
          "text": "li menm ki te pran devan nou sou tout wout la pou l\u0027 te ka jwenn kote pou nou moute kan nou. Lannwit, li te mache devan nou nan yon poto dife. Lajounen, nan yon gwo nwaj li te moutre nou chemen pou nou pran."
        },
        {
          "text": "L\u00E8 Sey\u00E8 a tande jan nou t\u0027ap plenyen, li te fache anpil, li f\u00E8 s\u00E8man, li di:"
        },
        {
          "text": "Pa gen yonn nan tout move sije sa yo k\u0027ap viv koulye a k\u0027ap antre nan bon peyi mwen te pwom\u00E8t m\u0027ap bay zans\u00E8t nou yo,"
        },
        {
          "text": "an wetan Kal\u00E8b, pitit gason Jefoune a, ki va antre nan peyi sa a. M\u0027a ba li peyi li te al espyonnen an, pou li ak pou pitit li yo, paske li te obeyi m\u0027 san gad d\u00E8y\u00E8."
        },
        {
          "text": "Nou lak\u00F2z Sey\u00E8 a te fache ata av\u00E8 m\u0027, epi li di m\u0027: Ou menm tou Moyiz, ou p\u0027ap antre nan peyi a."
        },
        {
          "text": "Se Jozye, pitit gason Noun lan, k\u0027ap s\u00E8vi av\u00E8 ou la, ki va antre nan plas ou. Ankouraje l\u0027 tande, paske se li menm ki pou f\u00E8 p\u00E8p Izray\u00E8l la antre al pran peyi a."
        },
        {
          "text": "Men, se pitit nou yo, sa nou di ki tapral tonbe anba men l\u00E8nmi nou yo, timoun nou yo ki koulye a poko konnen sa ki byen ak sa ki mal, se yo menm ki pral antre nan peyi a. Se yo menm mwen pral bay peyi a, se yo menm ki pral rete ladan l\u0027."
        },
        {
          "text": "Men nou menm, tounen tounen nou nan dez\u00E8 a! Pran chemen Lanm\u00E8 Wouj la ank\u00F2!"
        },
        {
          "text": "L\u00E8 sa a nou reponn mwen: Nou rekon\u00E8t nou peche kont Sey\u00E8 a. Nou prale, epi n\u0027a goumen jan Sey\u00E8 a, Bondye nou an, te ban nou l\u00F2d la. Epi nou leve nou pran zam nou. Nou te kw\u00E8 sa tapral fasil pou nou pran m\u00F2n yo."
        },
        {
          "text": "Men, Sey\u00E8 a di m\u0027 av\u00E8ti nou: Piga n\u0027 al atake, piga n\u0027 al f\u00E8 l\u00E8nmi nou yo bat nou, paske li p\u0027ap kanpe av\u00E8k nou."
        },
        {
          "text": "Mwen te pale nou, men nou pa t\u0027 koute m\u0027, nou derefize swiv l\u00F2d Sey\u00E8 a te ban nou. Nou te konprann nou te f\u00F2 kont k\u00F2 nou pou n\u0027 te al pran m\u00F2n lan."
        },
        {
          "text": "L\u00E8 sa a, moun peyi Amori yo ki te rete nan m\u00F2n yo soti vin kontre ak nou. Tankou yon desen my\u00E8l, yo kouri d\u00E8y\u00E8 nou, yo bat nou byen bat nan tout peyi Seyi a rive jouk Oma."
        },
        {
          "text": "L\u00E8 nou tounen, nou kriye nan pye Sey\u00E8 a, men Sey\u00E8 a pa t\u0027 koute sa nou t\u0027ap di l\u0027, li pa t\u0027 pran ka nou."
        },
        {
          "text": "Se pout\u00E8t sa nou te blije pase tout tan sa a nan z\u00F2n Kad\u00E8s la."
        }
      ]
    },
    {
      "VERS": [
        {
          "text": "L\u00E8 sa a, nou tounen tounen nou nan dez\u00E8 a, nou pran chemen Lanm\u00E8 Wouj la pou nou, jan Sey\u00E8 a te pase nou l\u00F2d la. Nou pase yon pak\u00E8t tan ap mache moute desann nan m\u00F2n peyi Seyi yo."
        },
        {
          "text": "Apre sa, Sey\u00E8 a pale av\u00E8 m\u0027, li di m\u0027 konsa:"
        },
        {
          "text": "Nou f\u00E8 kont moute desann nou nan m\u00F2n yo. Koulye a, pran direksyon n\u00F2 pou nou."
        },
        {
          "text": "Bay p\u00E8p la l\u00F2d sa a: Nou pral pase nan mitan peyi Seyi a, kote pitit pitit Ezaou yo rete a. Moun sa yo se menm ras ak nou yo ye. Y\u0027ap p\u00E8 nou, men, atansyon!"
        },
        {
          "text": "Pa chache yo kont, paske mwen p\u0027ap ban nou ata yon pous t\u00E8 nan peyi yo a. Se mwen menm ki bay moun fanmi Ezaou yo tout m\u00F2n Seyi a n\u00E8t pou yo rete."
        },
        {
          "text": "N\u0027a achte manje pou nou manje nan men yo pou lajan nou, n\u0027a mande yo achte ata dlo pou nou bw\u00E8."
        },
        {
          "text": "Chonje byen, Sey\u00E8 a, Bondye nou an, te beni nou nan tou sa n\u0027ap f\u00E8. Li te pran swen nou pandan tout tan nou t\u0027ap moute desann nan gwo dez\u00E8 a. Sa f\u00E8 karantan depi Sey\u00E8 a la nan mitan nou, nou pa janm manke anyen."
        },
        {
          "text": "Se konsa nou leve, nou pati, nou kite wout Araba a ki soti lavil Elat ak lavil Etsongeb\u00E8, nou pase byen lwen peyi kote pitit Ezaou yo rete a, peyi ki pou moun menm ras ak nou yo. Nou vire, nou pran chemen ki mennen nan dez\u00E8 Moab la."
        },
        {
          "text": "L\u00E8 sa a, Sey\u00E8 a di m\u0027: Pa chache moun Moab yo, moun fanmi L\u00F2t yo, kont. Pa al goumen ak yo paske mwen p\u0027ap ban nou anyen nan peyi ki pou yo a. Se mwen menm ki bay yo lavil A Moab la pou yo rete."
        },
        {
          "text": "(Nan tan lontan, se te emen yo ki te rete nan lavil Ar la. Se te yon ras moun ki te wo anpil tankou moun Anak yo. Yo te anpil, yo te barak gason."
        },
        {
          "text": "Tout l\u00F2t moun te rele yo refayim, menm non ak moun Anak yo. Men, se moun Moab yo ki te rele yo emen."
        },
        {
          "text": "Konsa tou, nan tan lontan se orit yo ki te rete nan peyi Edon an. Men moun fanmi Ezaou yo te pran peyi a nan men yo, yo touye tout moun epi yo rete ladan l\u0027 nan plas moun yo, menm jan moun Izray\u00E8l yo te f\u00E8 pou peyi ki pou yo a, peyi Sey\u00E8 a te ba yo a.)"
        },
        {
          "text": "Apr\u00E8 sa, Sey\u00E8 a di ank\u00F2: Leve non! Janbe l\u00F2t b\u00F2 ravin Zer\u00E8d la. Se konsa nou janbe l\u00F2t b\u00F2 ravin Zer\u00E8d la."
        },
        {
          "text": "Nou pran trantwitan pou nou mache soti Kad\u00E8s Banea jouk nou rive janbe l\u00F2t b\u00F2 ravin Zer\u00E8d la. Pandan tout tan sa a, mezi gason ki te gen laj pou f\u00E8 lag\u00E8 l\u00E8 sa a te gen tan mouri, jan Sey\u00E8 a te di li t\u0027ap f\u00E8 a."
        },
        {
          "text": "Sey\u00E8 a te leve d\u00E8y\u00E8 yo nan kan an jouk yo tout te mouri."
        },
        {
          "text": "L\u00E8 tout gason ki te gen laj pou f\u00E8 lag\u00E8 l\u00E8 sa a te fin mouri,"
        },
        {
          "text": "Sey\u00E8 a pale av\u00E8 m\u0027, li di m\u0027 konsa:"
        },
        {
          "text": "J\u00F2di a ou pral pase fwonty\u00E8 peyi Moab la, ou pral pran chemen lavil Ar la."
        },
        {
          "text": "Ou pral tonbe bab pou bab ak moun Amori yo. Pa chache yo kont. Pa al goumen ak yo paske mwen p\u0027ap ba ou anyen nan peyi Amon an. Se pitit pitit L\u00F2t yo ye; se mwen menm ki ba yo peyi sa a pou yo rete."
        },
        {
          "text": "(Nan tan lontan, dapre sa yo di, peyi sa a, se te peyi refayim yo. Se refayim yo ki te rete ladan l\u0027 anvan. Moun Amon yo te rele yo Zanmzoumim."
        },
        {
          "text": "Yo te b\u00E8l wot\u00E8 tankou moun Anak yo. Yo te anpil, yo te barak gason. Men, Sey\u00E8 a te touye yo pou moun Amon yo te ka pran peyi a nan men yo, pou yo te ka rete yo menm ladan l\u0027."
        },
        {
          "text": "Se menm bagay Sey\u00E8 a te f\u00E8 pou moun fanmi Ezaou yo ki rete nan peyi Seyi a. Li touye orit yo pou moun Ezaou yo te ka pran peyi a nan men yo, pou yo te ka rete yo menm ladan l\u0027."
        },
        {
          "text": "Se menm bagay la ki rive avit yo ki te rete nan tout ti bouk ou jwenn jouk ou rive lavil Gaza: moun Kaft\u00F2 yo soti zile Kr\u00E8t, yo touye avit yo epi yo rete nan peyi a nan plas yo."
        },
        {
          "text": "Sey\u00E8 a di m\u0027 ank\u00F2: Leve, ranmase tout zaf\u00E8 nou yo. Pase l\u00F2t b\u00F2 ravin Anon an. Mwen pral lage Siyon, moun peyi Amori ki wa lavil Esbon an, ansanm ak tout peyi li a nan menm nou. Atake l\u0027, konmanse pran peyi a pou nou."
        },
        {
          "text": "Depi j\u00F2di a, m\u0027ap f\u00E8 tout nasyon ki sou lat\u00E8 p\u00E8 nou kou chat. Konsa, depi y\u0027a tande yo nonmen non nou, y\u0027a pran tranble, y\u0027a gen yon s\u00E8l k\u00E8 sere k\u0027ap pran yo."
        },
        {
          "text": "L\u00E8 sa a, antan nou te nan dez\u00E8 Kedem\u00F2t la, mwen voye k\u00E8k mesaje b\u00F2 kote Siyon, wa lavil Esbon an, pou yo te pale an zanmi av\u00E8 l\u0027, pou yo te di l\u0027 pou mwen:"
        },
        {
          "text": "Mwen f\u00E8 lide pase nan peyi a. N\u0027ap pase pase nou sou gran chemen an san nou pa vire ni adwat ni agoch."
        },
        {
          "text": "W\u0027a vann nou pou lajan nou manje nou ka bezwen pou n\u0027 manje ansanm ak dlo pou nou bw\u00E8. Se pase s\u00E8lman n\u0027ap pase nan peyi a san rete,"
        },
        {
          "text": "jouk nou rive l\u00F2t b\u00F2 larivy\u00E8 Jouden an, nan peyi Sey\u00E8 a, Bondye nou an, ap ban nou an. Se konsa moun fanmi Ezaou yo ki te rete nan peyi Seyi a, ak moun Moab yo ki rete nan lavil Ar la te ban nou p\u00E8misyon pou n\u0027 pase nan peyi yo."
        },
        {
          "text": "Men, Siyon, wa Esbon an, pa t\u0027 dak\u00F2 pou l\u0027 te kite nou pase nan p\u00E8yi l\u0027 la. Sey\u00E8 a, Bondye nou an, f\u00E8 l\u0027 kenbe t\u00E8t ak nou, li f\u00E8 l\u0027 refize chanje lide malgre tou sa nou f\u00E8, pou l\u0027 sa lage l\u0027 nan men nou ansanm ak tout peyi a, jan sa ye jouk koulye a."
        },
        {
          "text": "L\u00E8 sa a, Sey\u00E8 a di m\u0027 konsa: Gade! Depi koulye a mwen lage Siyon ak tout peyi li a nan men nou. Konmanse anvayi peyi a, pran peyi l\u0027 la pou nou."
        },
        {
          "text": "Siyon mache kontre nou ak tout lame l\u0027 la, li vin mande nou batay b\u00F2 Jayat."
        },
        {
          "text": "Men, Sey\u00E8 a, Bondye nou an, lage l\u0027 nan men nou. Nou bat li byen bat, li menm, pitit gason l\u0027 yo ak tout lame l\u0027 yo."
        },
        {
          "text": "Tout lavil yo tonbe nan men nou tou epi nou touye yo n\u00E8t pou Bondye nou an tankou yon ofrann. Nou touye tout moun n\u00E8t, fanm kou gason, timoun kou granmoun. Nou pa kite yonn chape."
        },
        {
          "text": "Tans\u00E8lman, nou pran tout b\u00E8t yo pou nou epi nou piye tout lavil nou te pran yo."
        },
        {
          "text": "Depi lavil Awoy\u00E8 ki anwo b\u00F2 fal\u00E8z ki bay sou ravin Anon an ak lavil ki nan fon an, jouk lavil Galarad la, pa t\u0027 gen yon lavil ki te ka kenbe t\u00E8t ak nou. Sey\u00E8 a, Bondye nou an, te lage yo tout nan men nou."
        },
        {
          "text": "Men nou pa t\u0027 pwoche b\u00F2 peyi moun Amon yo, ni b\u00F2 z\u00F2n larivy\u00E8 Jab\u00F2k la, ni b\u00F2 lavil ki nan m\u00F2n yo, ni b\u00F2 ankenn kote Sey\u00E8 a te ban nou l\u00F2d pa atake."
        }
      ]
    },
    {
      "VERS": [
        {
          "text": "Apre sa, nou pran yon l\u00F2t chemen nan direksyon peyi Bazan an. Men, Og, wa peyi Bazan an, soti ak tout lame li a, li vin kare pou batay ak nou b\u00F2 lavil Edreyi a."
        },
        {
          "text": "L\u00E8 sa a, Sey\u00E8 a di m\u0027 konsa: Nou pa bezwen p\u00E8 li, mwen pral lage yo nan men nou, li menm ansanm ak tout p\u00E8p li a ak tout peyi li a. Menm sa nou te f\u00E8 Siyon, wa peyi Amori ki te rete lavil Esbon an, se sa nou pral f\u00E8 li tou."
        },
        {
          "text": "Se konsa Sey\u00E8 a, Bondye nou an, te lage Og, wa peyi Bazan an, nan men nou ansanm ak tout p\u00E8p li a. Nou touye yo tout. Nou pa kite pesonn chape."
        },
        {
          "text": "Konsa tou, nou pran tout lavil yo pou nou. Pa t\u0027 gen yonn menm ki pa t\u0027 tonbe nan men nou. Antou nou te pran swasant lavil, tout lavil ki te nan z\u00F2n Ag\u00F2b la, kote Og, wa Bazan an, t\u0027ap gouv\u00E8nen."
        },
        {
          "text": "Tout lavil sa yo te gen b\u00E8l defans. Yo te gen ranpa byen wo, gwo bary\u00E8 ak ba solid pou f\u00E8men bary\u00E8 yo. Nou te pran tou yon bann l\u00F2t lavil ki pa t\u0027 gen ranpa."
        },
        {
          "text": "Nou detwi yo n\u00E8t pou Bondye tankou yon ofrann, menm jan nou te f\u00E8 l\u0027 pou Siyon, wa lavil Esbon an. Nou touye tout moun ki te nan lavil yo, fanm kou gason, timoun kou granmoun."
        },
        {
          "text": "Men, nou pran tout zannimo yo ak tout l\u00F2t bagay ki gen val\u00E8 nan lavil yo pou nou."
        },
        {
          "text": "Se konsa, l\u00E8 sa a, nou pran pou nou peyi tou de wa peyi Amori yo ki t\u0027ap viv sou b\u00F2 sol\u00E8y leve, depi ravin Anon jouk m\u00F2n Emon, l\u00F2t b\u00F2 larivy\u00E8 Jouden an."
        },
        {
          "text": "Moun Sidon yo rele m\u00F2n Emon an Siryon, men moun Amori yo menm rele l\u0027 Seni."
        },
        {
          "text": "Nou pran tout lavil ki nan gwo platon sou t\u00E8t m\u00F2n yo, tout peyi Galarad la ak peyi Bazan an rive jouk Salka ak Edreyi, de lavil ki te pou Og, wa Bazan an."
        },
        {
          "text": "(Og, wa Bazan an, se te d\u00E8nye moun nan ras refayim yo ki te vivan. S\u00E8k\u00E8y li te f\u00E8t an f\u00E8, li te gen kat m\u00E8t edmi long\u00E8 sou de m\u00E8t laj\u00E8. Yo ka w\u00E8 l\u0027 jouk koulye a nan lavil yo rele Raba moun Amon yo.)"
        },
        {
          "text": "L\u00E8 nou fin pran peyi a pou nou, mwen bay branch fanmi Woubenn lan ak branch fanmi Gad la p\u00F2syon ki soti b\u00F2 lavil Awoy\u00E8 a, toupre ravin Anon, rive pran mwatye nan m\u00F2n Galarad la av\u00E8k tout lavil ki ladan yo."
        },
        {
          "text": "Mwen bay mwatye nan branch fanmi Manase a r\u00E8s z\u00F2n Galarad la ak tout peyi Bazan an, kote Og t\u0027ap gouv\u00E8nen an. (Dapre sa yo di, peyi Bazan an, tout z\u00F2n Ag\u00F2b la, se peyi refayim yo."
        },
        {
          "text": "Jayit, moun fanmi Manase, te pran tout z\u00F2n Ag\u00F2b la, ki vle di peyi Bazan an rive jouk sou fwonty\u00E8 peyi moun Jechou yo ak peyi moun Maka yo. Li bay peyi a non li. Li rele l\u0027 Bouk Jayi. Non sa a rete pou peyi a jouk koulye a.)"
        },
        {
          "text": "Mwen bay Maki peyi Galarad la."
        },
        {
          "text": "Mwen bay branch fanmi Woubenn ak branch fanmi Gad yo z\u00F2n ki soti depi peyi Galarad la rive ravin Anon. Sou nan sid, baliz peyi a pase nan mitan ravin Anon. Sou nan n\u00F2, peyi a rive rivy\u00E8 Jab\u00F2k ki te s\u00E8vi l\u0027 fwonty\u00E8 ak peyi Amon an."
        },
        {
          "text": "Sou b\u00F2 sol\u00E8y kouche, larivy\u00E8 Jouden an, depi letan Kiner\u00E8t jouk lanm\u00E8 Sale a, lanm\u00E8 yo rele Araba a, va s\u00E8vi fwonty\u00E8 ki va desann anba lanm\u00E8 Sale a jouk nan pye m\u00F2n Pisga a b\u00F2 sol\u00E8y leve."
        },
        {
          "text": "Menm l\u00E8 sa a tou, mwen ba yo l\u00F2d sa yo: Sey\u00E8 a, Bondye nou an, te ban nou peyi sa a pou nou rete! Koulye a, se pou tout gason ki gen laj pou f\u00E8 lag\u00E8 pran zam yo. Se pou yo janbe l\u00F2t b\u00F2 larivy\u00E8 Jouden an pran devan moun l\u00F2t branch fanmi nou yo."
        },
        {
          "text": "S\u00E8l moun n\u0027a kite nan lavil mwen ban nou yo, se va madanm nou ak pitit nou yo ansanm ak b\u00E8t nou yo. Pou b\u00E8t, mwen konnen nou pa manke sa."
        },
        {
          "text": "N\u0027a ede r\u00E8s moun p\u00E8p Izray\u00E8l yo jouk Sey\u00E8 a va fin ba yo p\u00F2syon pa yo jan li deja f\u00E8 l\u0027 pou nou an, jouk y\u0027a fin pran peyi Sey\u00E8 a ap ba yo a l\u00F2t b\u00F2 larivy\u00E8 Jouden. Se l\u00E8 sa a n\u0027a tounen nan peyi mwen te chwazi pou m\u0027 ban nou an."
        },
        {
          "text": "Apre sa, mwen bay Jozye l\u00F2d sa a: Ou w\u00E8 ak je ou tou sa Sey\u00E8 a, Bondye nou an, te f\u00E8 de wa peyi Amon yo. Se menm bagay la Sey\u00E8 a ap f\u00E8 wa tout peyi kote nou pral pase yo."
        },
        {
          "text": "Nou pa bezwen p\u00E8 yo menm. Se Sey\u00E8 a menm, Bondye nou an, ki pral goumen pou nou."
        },
        {
          "text": "L\u00E8 sa a at\u00F2, mwen mande Sey\u00E8 a yon fav\u00E8. Mwen di l\u0027:"
        },
        {
          "text": "Sey\u00E8, Bondye mwen, se ou menm ki konmanse f\u00E8 s\u00E8vit\u00E8 ou la w\u00E8 jan ou gen pouvwa, jan ou gen f\u00F2s kouraj. Pa gen l\u00F2t bondye ni nan sy\u00E8l, ni sou lat\u00E8 ki ka f\u00E8 tout gwo bagay w\u0027ap f\u00E8 yo."
        },
        {
          "text": "Tanpri souple, kite m\u0027 trav\u00E8se l\u00F2t b\u00F2 larivy\u00E8 Jouden an pou m\u0027 ka w\u00E8 b\u00E8l peyi ki l\u00F2t b\u00F2 a, b\u00E8l m\u00F2n sa yo ak peyi Liban an tou."
        },
        {
          "text": "Men, se nou menm ki lak\u00F2z Sey\u00E8 a te fache sou mwen, li refize tande m\u0027. Li di m\u0027 konsa: Ase la! Pa janm vin pale m\u0027 bagay sa a ank\u00F2."
        },
        {
          "text": "Moute sou t\u00E8t m\u00F2n Pisga a. Antan ou la, w\u0027a voye je ou, w\u0027a gade sou b\u00F2 n\u00F2, sou b\u00F2 sid, sou b\u00F2 sol\u00E8y kouche ak sou b\u00F2 sol\u00E8y leve. Louvri je ou. Gade byen, paske ou p\u0027ap janm mete pwent pye ou l\u00F2t b\u00F2 larivy\u00E8 Jouden an."
        },
        {
          "text": "Bay Jozye l\u00F2d tou sa pou li f\u00E8. Ankouraje l\u0027. Ba li f\u00F2s kouraj, paske se li menm ki pral janbe l\u00F2t b\u00F2 larivy\u00E8 Jouden an alat\u00E8t p\u00E8p la. Se li menm ki pral f\u00E8 yo pran peyi ou pral w\u00E8 a pou yo."
        },
        {
          "text": "Epi nou rete nan fon an, anfas lavil B\u00E8tpey\u00F2."
        }
      ]
    },
    {
      "VERS": [
        {
          "text": "Apre sa, Moyiz di p\u00E8p la: -Koulye a, nou menm p\u00E8p Izray\u00E8l, se pou nou kenbe tout l\u00F2d ak tout prensip mwen te moutre nou yo. Se pou nou mache dapre l\u00F2d sa yo pou nou ka viv, pou nou ka antre nan peyi Sey\u00E8 a, Bondye zans\u00E8t nou yo, ap ban nou an."
        },
        {
          "text": "Piga nou mete, piga nou wete anyen sou sa mwen mande nou f\u00E8 a. Se pou nou kenbe tout k\u00F2mandman Sey\u00E8 a, Bondye nou an, jan mwen te moutre nou yo a."
        },
        {
          "text": "Nou menm, nou te w\u00E8 sa Sey\u00E8 a te f\u00E8 b\u00F2 m\u00F2n Pey\u00F2 a, l\u00E8 li te touye tout moun nan mitan nou ki te al f\u00E8 s\u00E8vis pou Baal sou m\u00F2n lan."
        },
        {
          "text": "Men, nou menm ki pa t\u0027 lage pye Sey\u00E8 a, Bondye nou an, nou tout la byen vivan toujou."
        },
        {
          "text": "Gade! Mwen te moutre nou tout l\u00F2d ak tout regleman, jan Sey\u00E8 a, Bondye mwen an, te mande m\u0027 f\u00E8 l\u0027 la, pou nou te ka viv dapre l\u00F2d sa yo nan peyi nou pral pran pou nou an."
        },
        {
          "text": "Se pou nou kenbe yo, se pou nou f\u00E8 tou sa yo mande nou f\u00E8 ladan yo. Paske, se konsa n\u0027a f\u00E8 l\u00F2t nasyon yo w\u00E8 jan nou gen konprann, jan nou gen lespri. L\u00E8 y\u0027a rive tande pale tout l\u00F2d sa yo, y\u0027a di: Ala yon gwo p\u00E8p, papa! P\u00E8p sa a gen tan gen konprann, yo gen tan gen lespri!"
        },
        {
          "text": "Paske pa gen l\u00F2t nasyon, li te m\u00E8t gran kou l\u0027 gran, ki gen yon Bondye toupre yo, yon Bondye k\u0027ap kanpe la av\u00E8k yo, tankou Sey\u00E8 a, Bondye nou an, f\u00E8 l\u0027 pou nou chak fwa nou rele l\u0027."
        },
        {
          "text": "Pa gen l\u00F2t nasyon, li te m\u00E8t gran kou l\u0027 gran, ki gen bon l\u00F2d ak bon prensip pou regle tout bagay san patipri tankou lalwa mwen mete devan nou j\u00F2di a."
        },
        {
          "text": "Tans\u00E8lman, veye k\u00F2 nou! Atansyon pou nou pa janm bliye bagay nou te w\u00E8 ak pw\u00F2p je nou, pou nou pa janm wete yo nan lide nou pandan tout lavi nou. Okontr\u00E8, se pou nou moutre pitit nou ak pitit pitit nou yo tout bagay sa yo."
        },
        {
          "text": "Pa bliye jou nou te kanpe sou m\u00F2n Or\u00E8b la, devan Sey\u00E8 a, Bondye nou an. L\u00E8 sa a, li te di mwen: Sanble tout p\u00E8p la pou m\u0027 ka f\u00E8 yo tande paw\u00F2l mwen gen pou m\u0027 di yo, pou yo aprann respekte m\u0027 pandan tout lavi yo sou lat\u00E8, l\u00E8fini pou yo moutre pitit yo f\u00E8 menm bagay la tou."
        },
        {
          "text": "N\u0027a di yo ki jan nou te pwoche b\u00F2 pye m\u00F2n lan. L\u00E8 sa a, gwo flanm dife t\u0027ap soti sou m\u00F2n lan, yo t\u0027ap moute byen wo nan sy\u00E8l la."
        },
        {
          "text": "Sey\u00E8 a rete nan mitan dife a li pale ak nou. Se bri bouch li ase nou te tande ap pale."
        },
        {
          "text": "Sey\u00E8 a te f\u00E8 nou konnen kontra li te pase ak nou an. Li mande nou pou nou kenbe l\u0027. Li te ekri dis k\u00F2mandman yo sou de w\u00F2ch plat yo, li mande pou nou swiv yo."
        },
        {
          "text": "L\u00E8 sa a, Sey\u00E8 a pase m\u0027 l\u00F2d pou m\u0027 moutre nou tout lwa ak tout prensip nou gen pou nou swiv nan peyi kote nou pral antre a, peyi nou pral pran pou nou an."
        },
        {
          "text": "Veye k\u00F2 nou, tande! Se pou byen nou wi! L\u00E8 Sey\u00E8 a te pale ak nou nan mitan dife a, sou m\u00F2n Or\u00E8b la, nou pa t\u0027 w\u00E8 anyen ki ta sanble ak yon bagay."
        },
        {
          "text": "Piga nou f\u00E8 sa nou pa dwe f\u00E8. Piga n\u0027 al f\u00E8 ankenn zid\u00F2l pou nou adore, kit li gen f\u00F2m gason, osinon f\u00F2m fanm,"
        },
        {
          "text": "kit li gen f\u00F2m zannimo oswa f\u00F2m zwazo,"
        },
        {
          "text": "kit li gen f\u00F2m b\u00E8t k\u0027ap trennen sou vant yo osinon f\u00F2m pwason."
        },
        {
          "text": "Konsa tou, l\u00E8 nou leve je nou nan sy\u00E8l la, nou w\u00E8 sol\u00E8y la, lalin lan, zetwal yo ak tout l\u00F2t bagay ki anwo nan sy\u00E8l la. Pa kite yo vire t\u00E8t nou pou nou f\u00E8 s\u00E8vis pou yo. Pa al mete ajenou devan yo. Bondye mete yo la pou s\u00E8vis tout moun ki sou lat\u00E8."
        },
        {
          "text": "Kanta nou menm, Sey\u00E8 a te pran nou, li f\u00E8 nou soti kite peyi Lejip ki te pou nou tankou yon gwo fou dife kote yo fonn f\u00E8, epi li f\u00E8 nou tounen sa nou ye koulye a: yon p\u00E8p ki rele l\u0027 pa l\u0027."
        },
        {
          "text": "Men, Sey\u00E8 a, Bondye nou an, te fache sou mwen pout\u00E8t nou. Li f\u00E8 s\u00E8man li p\u0027ap kite m\u0027 janbe l\u00F2t b\u00F2 larivy\u00E8 Jouden an, ni li p\u0027ap kite m\u0027 mete pwent pye m\u0027 nan bon peyi li menm, Sey\u00E8 a, Bondye nou an, ap f\u00E8 nou kado a."
        },
        {
          "text": "Se konsa, mwen menm, m\u0027ap mouri b\u00F2 isit la, mwen p\u0027ap janbe l\u00F2t b\u00F2 larivy\u00E8 Jouden an. Men, nou menm, n\u0027ap janbe l\u00F2t b\u00F2 larivy\u00E8 a, nou pral pran bon peyi sa a pou nou."
        },
        {
          "text": "Veye k\u00F2 nou pou nou pa janm bliye kontra Sey\u00E8 a, Bondye nou an, te pase ak nou an. Piga nou janm f\u00E8 ankenn zid\u00F2l, ankenn p\u00F2tre bagay Sey\u00E8 a, Bondye nou an, te defann nou f\u00E8."
        },
        {
          "text": "Paske Sey\u00E8 a, Bondye nou an, se yon Bondye ki f\u00E8 jalouzi anpil, li tankou yon dife k\u0027ap boule tout bagay kote l\u0027 pase."
        },
        {
          "text": "L\u00E8 n\u0027a gen pitit ak pitit pitit, l\u00E8 n\u0027a fin vye granmoun nan peyi a, piga nou f\u00E8 sa nou pa t\u0027 dwe f\u00E8. Piga nou f\u00E8 estati osinon p\u00F2tre ankenn bagay pou nou f\u00E8 s\u00E8vis pou yo. Piga nou f\u00E8 sa ki mal nan je Sey\u00E8 a, Bondye nou an, pou nou f\u00E8 l\u0027 fache."
        },
        {
          "text": "Si nou f\u00E8 bagay konsa, men m\u0027ap pran sy\u00E8l la ak lat\u00E8 a pou temwen pou yo tande sa m\u0027ap di nou j\u00F2di a: N\u0027ap rete konsa, n\u0027ap dispar\u00E8t nan peyi nou pral pran pou nou l\u00F2t b\u00F2 larivy\u00E8 Jouden an. Nou p\u0027ap rete lontan nan peyi a, paske nou tout pral dispar\u00E8t n\u00E8t."
        },
        {
          "text": "Sey\u00E8 a pral gaye nou toupatou nan mitan l\u00F2t nasyon yo. Se yon ti ponyen moun ase nan nou ki p\u0027ap mouri nan peyi kote Sey\u00E8 a pral mennen nou an."
        },
        {
          "text": "L\u00E8 n\u0027a rive nan peyi sa yo, nou pral f\u00E8 s\u00E8vis pou bondye moun f\u00E8 ak men yo, pou zid\u00F2l f\u00E8t an bwa, osinon an w\u00F2ch, zid\u00F2l ki pa ka w\u00E8, ki pa ka tande, ki pa ka manje, ki pa ka pran sant anyen."
        },
        {
          "text": "Men, l\u00E8 sa a, n\u0027a pran chache Sey\u00E8 a, Bondye nou an. Si nou chache l\u0027 ak tout k\u00E8 nou, n\u0027a jwenn li."
        },
        {
          "text": "Men, l\u00E8 n\u0027a gen k\u00E8 sere, l\u00E8 tout bagay sa yo va rive nou vre, bout pou bout yon jou n\u0027a tounen nan pye Sey\u00E8 a, Bondye nou an. N\u0027a koute tou sa l\u0027 t\u0027ap di nou an."
        },
        {
          "text": "Paske Sey\u00E8 a, Bondye nou an, se yon Bondye ki gen bon k\u00E8, li p\u0027ap lage nou, ni li p\u0027ap detwi nou. Li p\u0027ap janm bliye kontra li menm li te pase ak zans\u00E8t nou yo, kontra li te f\u00E8 s\u00E8man l\u0027ap toujou kenbe a."
        },
        {
          "text": "Chache konnen sa ki te pase nan tan lontan, nan tan ki te la anvan nou te f\u00E8t, depi l\u00E8 Bondye te mete moun sou lat\u00E8. Ale toupatou sou lat\u00E8, mande si yon gwo bagay konsa te janm rive. Eske yo janm tande yon gwo koze tankou koze sa a?"
        },
        {
          "text": "Eske janm gen yon p\u00E8p ki te tande Bondye rete nan mitan dife pou pale ak yo, jan nou menm nou te tande l\u0027 la, epi ki pa mouri apre sa?"
        },
        {
          "text": "Eske te janm gen yon bondye ki te penm\u00E8t li al chache yon p\u00E8p nan mitan yon l\u00F2t p\u00E8p pou f\u00E8 li tounen p\u00E8p pa li, yon bondye ki te janm f\u00E8 tout mirak ak tout b\u00E8l bagay sa yo, yon bondye ki te janm goumen tout goumen sa yo ak f\u00F2s pony\u00E8t li, ak gwo kouraj li epi ki te f\u00E8 anpil bagay pou f\u00E8 moun tranble jan Sey\u00E8 a, Bondye nou an, te f\u00E8 l\u0027 pou nou devan je nou nan peyi Lejip la?"
        },
        {
          "text": "Se nou menm s\u00E8l Sey\u00E8 a te f\u00E8 w\u00E8 tou sa pou nou te ka konnen se Sey\u00E8 a ki s\u00E8l Bondye tout bon an, pa gen l\u00F2t ank\u00F2."
        },
        {
          "text": "Li rete nan sy\u00E8l la, li f\u00E8 nou tande vwa l\u0027 pou l\u0027 te ka moutre nou anpil bagay. Sou lat\u00E8 menm, li f\u00E8 nou w\u00E8 yon gwo dife, epi li rete nan mitan dife a, li pale ak nou."
        },
        {
          "text": "Li te renmen zans\u00E8t nou yo, li te chwazi pitit pitit yo apre yo, kif\u00E8 li te f\u00E8 yo santi li la ak yo, li f\u00E8 yo w\u00E8 gwo pouvwa li, li f\u00E8 yo soti kite peyi Lejip."
        },
        {
          "text": "L\u00E8fini, li f\u00E8 yon bann nasyon ki pi gran, ki pi f\u00F2 pase nou kouri mete dey\u00F2 pou f\u00E8 plas ban nou. Li f\u00E8 nou antre nan peyi yo. Li ban nou yo pou yo rele nou pa nou, jan sa ye jouk j\u00F2di a."
        },
        {
          "text": "Bon. Koulye a, konprann sa byen. Pa janm bliye se Sey\u00E8 a ki Bondye anwo nan sy\u00E8l la ak isit la sou lat\u00E8. Wi, se li menm, pa gen l\u00F2t."
        },
        {
          "text": "Se pou nou swiv tout l\u00F2d ak tout k\u00F2mandman mwen ban nou j\u00F2di a. Konsa, ni nou menm, ni tout pitit nou yo apre nou, n\u0027a viv lontan ak k\u00E8 kontan nan peyi Sey\u00E8 a, Bondye nou an, ap ban nou pou rele nou pa nou pou tout tan."
        },
        {
          "text": "Apre sa, Moyiz chwazi twa lavil l\u00F2t b\u00F2 larivy\u00E8 Jouden, sou b\u00F2 sol\u00E8y leve,"
        },
        {
          "text": "lavil kote moun gen dwa kouri al kache si li ta touye yon moun p\u00E8p Izray\u00E8l par\u00E8y li san li pa f\u00E8 espre, san li pa janm gen anyen av\u00E8 l\u0027. Li gen dwa al kache k\u00F2 l\u0027 nan yonn nan lavil sa yo pou yo pa touye l\u0027."
        },
        {
          "text": "Pou moun branch fanmi Woubenn yo, se te lavil Bez\u00E8 nan dez\u00E8 ki anwo sou platon an. Pou moun branch fanmi Gad yo, se te lavil Ram\u00F2t nan z\u00F2n Galarad la. Pou moun fanmi Manase yo, se te lavil Golan nan peyi Bazan."
        },
        {
          "text": "Men lalwa Moyiz te mete devan moun p\u00E8p Izray\u00E8l yo."
        },
        {
          "text": "Men k\u00F2mandman, l\u00F2d ak prensip Moyiz te ba yo apre yo te fin soti kite peyi Lejip."
        },
        {
          "text": "L\u00E8 sa a, yo te deja rive l\u00F2t b\u00F2 larivy\u00E8 Jouden, sou b\u00F2 sol\u00E8y leve, nan fon ki anfas B\u00E8tpey\u00F2 a, nan peyi wa Siyon an. Siyon sa a te wa peyi Amori a, li te rete lavil Esbon. Men, Moyiz ak moun p\u00E8p Izray\u00E8l yo te bat li apre yo te fin soti kite peyi Lejip la."
        },
        {
          "text": "Yo pran peyi a nan men l\u0027. Yo f\u00E8 menm bagay la tou nan peyi Bazan, kote wa Og t\u0027ap gouv\u00E8nen an. De wa peyi Amori sa yo t\u0027ap viv l\u00F2t b\u00F2 larivy\u00E8 Jouden, sou b\u00F2 sol\u00E8y leve."
        },
        {
          "text": "Peyi yo te pran an te konmanse depi lavil Awoy\u00E8 ki sou t\u00E8t fal\u00E8z toupre larivy\u00E8 Anon an, li rive jouk m\u00F2n Siryon. Yo rele m\u00F2n sa a m\u00F2n Emon tou."
        },
        {
          "text": "Yo te pran tou tout z\u00F2n Araba a, ki sou b\u00F2 sol\u00E8y leve larivy\u00E8 Jouden an, rive lanm\u00E8 Mouri a nan pye m\u00F2n Pisga."
        }
      ]
    },
    {
      "VERS": [
        {
          "text": "Moyiz f\u00E8 tout p\u00E8p Izray\u00E8l la sanble, epi li di yo: -Nou menm p\u00E8p Izray\u00E8l, koute l\u00F2d ak k\u00F2mandman m\u0027ap f\u00E8 nou tande j\u00F2di a. Aprann yo byen. Pa janm bliye yo pou nou ka toujou f\u00E8 tou sa yo mande nou f\u00E8."
        },
        {
          "text": "Sey\u00E8 a, Bondye nou an, te siyen yon kontra ak nou sou M\u00F2n Or\u00E8b la."
        },
        {
          "text": "Se pa t\u0027 av\u00E8k zans\u00E8t nou yo s\u00E8lman Sey\u00E8 a te pase kontra a, men av\u00E8k nou menm tou, nou tout k\u0027ap viv isit la j\u00F2di a."
        },
        {
          "text": "Bondye te rete sou m\u00F2n lan, nan mitan dife a. Li te pale ak nou fas pou fas."
        },
        {
          "text": "L\u00E8 sa a, mwen menm mwen te kanpe nan mitan, Sey\u00E8 a yon b\u00F2, nou menm yon b\u00F2, pou m\u0027 te rap\u00F2te nou tout paw\u00F2l Sey\u00E8 a te di, paske nou te p\u00E8 dife a, nou pa t\u0027 vle moute sou m\u00F2n lan. Men sa Sey\u00E8 a te di:"
        },
        {
          "text": "Se mwen menm, Sey\u00E8 a, Bondye nou an, ki te f\u00E8 nou soti kite peyi Lejip kote nou te esklav la."
        },
        {
          "text": "Piga nou s\u00E8vi l\u00F2t bondye pase mwen menm s\u00E8lman."
        },
        {
          "text": "Piga nou janm f\u00E8 ankenn estati ni ankenn p\u00F2tre ki sanble bagay ki anwo nan sy\u00E8l la osinon bagay ki sou lat\u00E8 ou ank\u00F2 nan dlo anba t\u00E8 a."
        },
        {
          "text": "Piga nou adore yo, ni piga nou s\u00E8vi yo. Paske, mwen menm Sey\u00E8 a, Bondye nou an, mwen se yon Bondye ki f\u00E8 jalouzi anpil. L\u00E8 yon moun rayi m\u0027, mwen f\u00E8 pitit li, pitit pitit li ak pitit pitit pitit li yo peye sa."
        },
        {
          "text": "Men, l\u00E8 yon moun renmen m\u0027, l\u00E8 li f\u00E8 sa m\u0027 mande l\u0027 f\u00E8, m\u0027ap moutre l\u0027 jan moun renmen l\u0027 tou ansanm ak tout pitit pitit li yo pandan mil jenerasyon."
        },
        {
          "text": "Piga nou janm nonmen non Sey\u00E8 a, Bondye nou an, an jw\u00E8t osinon pou bay manti, paske mwen menm, Sey\u00E8 a, Bondye nou an, mwen p\u0027ap manke pini moun ki nonmen non m\u0027 pou gremesi."
        },
        {
          "text": "Toujou chonje jou repo a pou nou mete l\u0027 apa pou Bondye, jan mwen menm Sey\u00E8 a, Bondye nou an, te ban nou l\u00F2d f\u00E8 l\u0027 la."
        },
        {
          "text": "N\u0027a travay sis jou. L\u00E8 sa a, n\u0027a f\u00E8 tou sa nou gen pou nou f\u00E8."
        },
        {
          "text": "Men, sety\u00E8m jou a, se jou repo Sey\u00E8 a, Bondye nou an. Jou sa a, nou p\u0027ap f\u00E8 ankenn travay, ni nou menm, ni pitit gason nou, ni pitit fi nou, ni fanm ni gason k\u0027ap travay lakay nou, ni b\u00E8f nou, ni bourik nou, ni ankenn nan l\u00F2t b\u00E8t nou genyen, ni moun l\u00F2t nasyon ki rete lakay nou. Konsa, ni fanm ni gason k\u0027ap travay lakay nou ka pran repo menm jan ak nou."
        },
        {
          "text": "N\u0027a toujou chonje se esklav nou te ye nan peyi Lejip la. E se mwen menm, Sey\u00E8 a, Bondye nou an, ki te vin delivre nou ak f\u00F2s pony\u00E8t mwen, ak gwo kouraj mwen. Se pout\u00E8t sa, Sey\u00E8 a, Bondye nou an, te pase nou l\u00F2d pou nou pa bliye jou repo a."
        },
        {
          "text": "Respekte manman nou ak papa nou jan Sey\u00E8 a, Bondye nou an, te pase nou l\u00F2d la, pou nou ka viv lontan ak k\u00E8 kontan nan peyi Sey\u00E8 a, Bondye nou an, te ban nou."
        },
        {
          "text": "Piga nou janm touye moun."
        },
        {
          "text": "Piga nou janm f\u00E8 adilt\u00E8."
        },
        {
          "text": "Piga nou janm pran sa ki pa pou nou."
        },
        {
          "text": "Piga nou janm f\u00E8 manti sou fr\u00E8 par\u00E8y nou nan tribinal."
        },
        {
          "text": "Piga nou janm pote lanvi sou madanm fr\u00E8 par\u00E8y nou. Pa mete lide nou ni sou kay li, ni sou jaden li, ni sou gason osinon fanm k\u0027ap travay lakay li, ni sou b\u00E8f li, ni sou bourik li, ni sou anyen ki pou fr\u00E8 par\u00E8y nou."
        },
        {
          "text": "Men paw\u00F2l Sey\u00E8 a te di nou l\u00E8 nou tout nou te sanble sou m\u00F2n lan. Li te rete nan mitan dife a, anndan gwo nwaj nwa a, li pale byen f\u00F2 ak nou. Li pa di anyen ank\u00F2 apre sa. Li ekri k\u00F2mandman sa yo sou de w\u00F2ch plat, epi li ban mwen yo."
        },
        {
          "text": "Men, l\u00E8 p\u00E8p la tande bri vwa ki t\u0027ap soti nan nwaj nwa a, l\u00E8 yo w\u00E8 m\u00F2n lan ki t\u0027ap pran dife, yo vin jwenn mwen ansanm ak tout ch\u00E8f branch fanmi yo ak tout ch\u00E8f fanmi yo."
        },
        {
          "text": "Yo di m\u0027 konsa: -Koulye a, nou w\u00E8 Sey\u00E8 a, Bondye nou an. Nou w\u00E8 jan li gen pouvwa, jan li merite yo f\u00E8 lwanj li. Nou tande vwa l\u0027 ap pale nan mitan dife a. J\u00F2di a nou w\u00E8 tout bon vre Bondye ka pale ak moun san yo pa mouri pou sa."
        },
        {
          "text": "Bon. Koulye a, poukisa pou n\u0027 al riske t\u00E8t nou ank\u00F2 av\u00E8k gwo dife sa a ki ka kankannen nou? Eske nou p\u0027ap mouri si nou tande vwa Sey\u00E8 a, Bondye nou an, ap pale yon l\u00F2t fwa ank\u00F2?"
        },
        {
          "text": "Eske gen moun sou lat\u00E8 ki ka rete vivan toujou l\u00E8 yo fin tande Bondye tout bon an rete nan mitan dife pou pale ak yo, jan sa te rive nou an?"
        },
        {
          "text": "Ou m\u00E8t pwoche ou menm, pou ou tande tou sa Sey\u00E8 a, Bondye nou an, va di. Apre sa, w\u0027a tounen vin di nou sa li te di ou. N\u0027a koute ou, epi n\u0027a f\u00E8 tou sa l\u0027 di nou f\u00E8."
        },
        {
          "text": "Sey\u00E8 a te tande sa nou te di a, li di m\u0027 konsa: Mwen tande sa p\u00E8p la di la a. Yo gen rezon."
        },
        {
          "text": "Mwen ta swete yo toujou gen bon santiman nan k\u00E8 yo pou yo ka gen krentif pou mwen, pou yo kenbe l\u00F2d mwen yo, konsa yo ta viv ak k\u00E8 kontan tout tan, ni yo menm ni pitit yo."
        },
        {
          "text": "Ale di yo yo m\u00E8t tounen anba tant yo."
        },
        {
          "text": "Men ou menm, ou va rete isit la av\u00E8 m\u0027. M\u0027a ba ou tout k\u00F2mandman, tout l\u00F2d ak tout prensip pou ou moutre yo pou yo ka swiv yo nan peyi m\u0027ap ba yo a."
        },
        {
          "text": "Veye k\u00F2 nou pou nou viv jan Sey\u00E8 a, Bondye nou an, te mande nou viv la. Pa vire ni adwat ni agoch."
        },
        {
          "text": "N\u0027a mache dwat nan chemen Bondye nou an, Sey\u00E8 a, mete devan nou an. Se konsa n\u0027a gen lavi, n\u0027a gen k\u00E8 kontan. N\u0027a viv lontan nan peyi nou pral pran pou nou rete a."
        }
      ]
    },
    {
      "VERS": [
        {
          "text": "Koulye a, men k\u00F2mandman, l\u00F2d ak prensip Sey\u00E8 a, Bondye nou an, te mande pou yo moutre nou, pou nou te ka swiv yo nan peyi kote nou pral antre pou nou pran pou nou an."
        },
        {
          "text": "Konsa, ni nou menm, ni pitit nou yo, ni pitit pitit nou yo, n\u0027a gen krentif pou Sey\u00E8 a, Bondye nou an, n\u0027a kenbe tout l\u00F2d ak tout k\u00F2mandman li ban nou yo, chak jou nan lavi nou. Se konsa n\u0027a viv lontan."
        },
        {
          "text": "Koute byen sa m\u0027ap di nou, nou menm p\u00E8p Izray\u00E8l! Pa bliye yo. F\u00E8 tou sa mwen di nou f\u00E8. Se sa ki va f\u00E8 nou viv ak k\u00E8 kontan. Se sa ki va f\u00E8 nou tounen yon gran nasyon nan bon peyi sa a, kote l\u00E8t ak siwo my\u00E8l ap koule tankou dlo, jan Sey\u00E8 a, Bondye zans\u00E8t nou yo, te di l\u0027 la."
        },
        {
          "text": "Koute byen, nou menm pep Izray\u00E8l! Sey\u00E8 a, Bondye nou an, se li ki s\u00E8l m\u00E8t."
        },
        {
          "text": "Se pou nou renmen Sey\u00E8 a, Bondye nou an, av\u00E8k tout k\u00E8 nou, av\u00E8k tout nanm nou, av\u00E8k tout f\u00F2s kouraj nou."
        },
        {
          "text": "Pa janm bliye k\u00F2mandman m\u0027ap ban nou j\u00F2di a."
        },
        {
          "text": "N\u0027a moutre yo bay pitit nou yo. N\u0027a repete yo nan z\u00F2r\u00E8y yo, kit nou chita lakay nou, kit n\u0027ap mache sou granchemen, kit nou kouche nan kabann nou, kit nou kanpe ap travay."
        },
        {
          "text": "Mare yo sou pony\u00E8t nou ak sou fwon nou pou nou sa pa janm bliye yo."
        },
        {
          "text": "N\u0027a ekri yo sou chanbrann p\u00F2t lakay nou ak sou p\u00F2tay lavil nou yo."
        },
        {
          "text": "Sey\u00E8 a pral kenbe pwom\u00E8s li te f\u00E8 Abraram, Izarak ak Jak\u00F2b, zans\u00E8t nou yo, li pral f\u00E8 nou antre nan peyi li te f\u00E8 s\u00E8man l\u0027ap ban nou an. Se yon peyi kote n\u0027a jwenn gwo b\u00E8l lavil nou pa t\u0027 bati,"
        },
        {
          "text": "kote n\u0027a jwenn kay plen bon bagay san se pa nou menm ki te mete yo la, av\u00E8k pi byen fon nou pa t\u0027 fouye, av\u00E8k jaden rezen ak jaden oliv nou pa t\u0027 plante. L\u00E8 sa a, l\u00E8 n\u0027a fin manje plen vant nou,"
        },
        {
          "text": "f\u00E8 atansyon pou nou pa bliye Sey\u00E8 a, li menm ki te f\u00E8 nou soti kite peyi Lejip kote nou te esklav la."
        },
        {
          "text": "Se pou Sey\u00E8 a, Bondye nou an, ase pou nou gen krentif. Se li menm ase pou nou s\u00E8vi. Se non li s\u00E8lman pou nou pran pou f\u00E8 s\u00E8man."
        },
        {
          "text": "Pa kouri d\u00E8y\u00E8 l\u00F2t bondye. Piga n\u0027 al s\u00E8vi bondye p\u00E8p k\u0027ap viv toupre nou yo."
        },
        {
          "text": "Paske Sey\u00E8 a, Bondye ki rete nan mitan nou an, se yon Bondye ki f\u00E8 jalouzi anpil. Si nou f\u00E8 sa, l\u0027a fache sou nou, l\u0027a dispar\u00E8t nou n\u00E8t sou lat\u00E8."
        },
        {
          "text": "Piga nou sonde Sey\u00E8 a, Bondye nou an, jan nou te f\u00E8 l\u0027 b\u00F2 Masa a."
        },
        {
          "text": "Se pou nou kenbe tout k\u00F2mandman Sey\u00E8 a ansanm ak tout l\u00F2d ak tout prensip li ban nou pou nou swiv."
        },
        {
          "text": "N\u0027a f\u00E8 sa ki dwat ak sa ki byen nan je Bondye pou nou ka gen k\u00E8 kontan, pou nou ka pran b\u00E8l peyi Sey\u00E8 a te f\u00E8 s\u00E8man l\u0027ap bay zans\u00E8t nou yo,"
        },
        {
          "text": "pou nou ka chase tout l\u00E8nmi nou yo devan nou, jan li te pwom\u00E8t la."
        },
        {
          "text": "Yon jou, l\u00E8 pitit nou yo va mande nou poukisa Sey\u00E8 a, Bondye nou an, mande nou pou nou swiv tout l\u00F2d, tout prensip ak tout k\u00F2mandman sa yo,"
        },
        {
          "text": "l\u00E8 sa a, n\u0027a di yo: Nou te esklav farawon an nan peyi Lejip. Sey\u00E8 a te f\u00E8 nou soti kite peyi Lejip la av\u00E8k f\u00F2s pony\u00E8t li."
        },
        {
          "text": "Nou te w\u00E8 ak je nou tout m\u00E8v\u00E8y ak tout mirak li te f\u00E8 pou kraze peyi Lejip, ansanm ak farawon an ak tout moun pa l\u0027 yo."
        },
        {
          "text": "Men nou menm, li f\u00E8 nou soti kote nou te ye a, li mennen nou nan peyi li te pwom\u00E8t zans\u00E8t nou yo, epi li ban nou li."
        },
        {
          "text": "Apre sa, Sey\u00E8 a, Bondye nou an, te pase nou l\u00F2d pou nou kenbe tout prensip sa yo. Konsa, n\u0027a gen krentif pou li, n\u0027a viv ak k\u00E8 kontan, epi l\u0027a kons\u00E8ve lavi nou jan li f\u00E8 sa pou nou jouk koulye a."
        },
        {
          "text": "Si nou vle f\u00E8 Bondye plezi, se pou nou f\u00E8 atansyon pou nou swiv tout k\u00F2mandman sa yo n\u00E8t, se pou nou mache devan Sey\u00E8 a, Bondye nou an, jan li te mande nou an."
        }
      ]
    },
    {
      "VERS": [
        {
          "text": "Sey\u00E8 a, Bondye nou an, pral f\u00E8 nou antre nan peyi nou pral pran pou nou an. Li pral f\u00E8 s\u00E8t nasyon ki gen plis moun pase nou, ki pi f\u00F2 pase nou, kouri met dey\u00F2 devan nou, ki vle di moun Et yo, moun Gigach yo, moun Amori yo, moun Kanaran yo, moun Per\u00E8z yo, moun Evi yo ak moun Jebis yo."
        },
        {
          "text": "Sey\u00E8 a, Bondye nou an, pral lage yo nan men nou, nou pral bat yo. L\u00E8 sa a, se pou nou detwi yo n\u00E8t tankou yon ofrann pou Bondye nou an. Piga nou pase ankenn kontra ak yo. Piga nou gen pitye pou yo."
        },
        {
          "text": "Piga nou marye ak moun sa yo. Pa kite pitit fi nou marye ak pitit gason yo, ni pa kite pitit gason nou marye ak pitit fi yo."
        },
        {
          "text": "Paske y\u0027a pran t\u00E8t pitit gason nou yo, y\u0027a f\u00E8 yo vire do ban mwen pou y\u0027 al s\u00E8vi l\u00F2t bondye. Si nou f\u00E8 sa, Bondye va fache sou nou, l\u0027a dispar\u00E8t nou la pou la."
        },
        {
          "text": "Men sa pou n\u0027 f\u00E8 yo: Demoli tout l\u00F2t\u00E8l yo, kraze tout estati yo, rache tout poto Achera yo, boule tout zid\u00F2l yo."
        },
        {
          "text": "N\u0027a f\u00E8 sa paske se yon p\u00E8p k\u0027ap viv apa pou Sey\u00E8 a, Bondye nou an, nou ye. Se nou menm Sey\u00E8 a, Bondye nou an, te chwazi nan tout p\u00E8p ki sou lat\u00E8 pou li f\u00E8 nou tounen yon p\u00E8p ki rele l\u0027 pa l\u0027."
        },
        {
          "text": "Si, nan tout p\u00E8p ki sou lat\u00E8, se nou menm Sey\u00E8 a te pi pito, si li te chwazi nou, se pa paske nou te gen plis moun nan p\u00E8p nou an pase l\u00F2t yo. Okontr\u00E8, se nou ki te gen pi piti moun."
        },
        {
          "text": "Men, se paske Sey\u00E8 a te renmen nou, epi li te vle kenbe pwom\u00E8s li te f\u00E8 zans\u00E8t nou yo. Se pout\u00E8t sa li delivre nou av\u00E8k f\u00F2s pony\u00E8t li. Li f\u00E8 nou soti kite peyi Lejip kote nou te tounen esklav la. Li wete nou anba pouvwa farawon an."
        },
        {
          "text": "Se pou nou rekon\u00E8t Sey\u00E8 a, Bondye nou an, se s\u00E8l Bondye ki genyen, s\u00E8l Bondye k\u0027ap toujou kenbe paw\u00F2l li. Wi, l\u0027ap toujou kenbe kontra li pase a. L\u0027ap toujou renmen moun ki renmen l\u0027, moun ki f\u00E8 tou sa l\u0027 mande yo f\u00E8, de pitit an pitit, pandan mil jenerasyon."
        },
        {
          "text": "Men, li p\u0027ap manke pini moun ki rayi l\u0027. Se moun sa yo menm l\u0027ap touye, pa l\u00F2t moun ank\u00F2. Wi, li p\u0027ap pran reta pou l\u0027 f\u00E8 yo peye sa yo f\u00E8 a."
        },
        {
          "text": "Se pout\u00E8t sa, se pou nou swiv tout k\u00F2mandman, tout l\u00F2d ak tout prensip mwen mande nou j\u00F2di a pou nou swiv."
        },
        {
          "text": "Si nou koute tou sa mwen mande nou la a, si nou kenbe yo nan t\u00E8t nou, si nou swiv yo pwen pa pwen, Sey\u00E8 a, Bondye nou an, va toujou kenbe kontra li te pase ak zans\u00E8t nou yo, l\u0027ap toujou renmen nou jan li te f\u00E8 s\u00E8man bay zans\u00E8t nou yo."
        },
        {
          "text": "L\u0027a renmen nou, l\u0027a beni nou, l\u0027a f\u00E8 nou peple. L\u0027a ban nou anpil pitit. L\u0027a voye benediksyon sou jaden nou, n\u0027a gen anpil manje, anpil diven ak anpil lwil. B\u00E8f nou yo va bay anpil p\u00F2te, mouton nou yo va f\u00E8 anpil pitit. L\u0027a f\u00E8 tou sa pou nou nan peyi li te pwom\u00E8t zans\u00E8t nou yo l\u0027ap ban nou an."
        },
        {
          "text": "Bondye ap beni nou plis pase tout l\u00F2t p\u00E8p yo. p\u0027ap gen yon moun nan mitan nou, fanm kou gason, ki p\u0027ap ka f\u00E8 pitit. Konsa tou, p\u0027ap gen yonn nan b\u00E8t nou yo, ni mal ni fenm\u00E8l, ki p\u0027ap ka f\u00E8 pitit."
        },
        {
          "text": "Sey\u00E8 a p\u0027ap kite ankenn maladi tonbe sou nou. Li p\u0027ap janm voye sou nou move epidemi nou te w\u00E8 ki te tonbe sou moun peyi Lejip yo. L\u0027ap kite sa pou tout moun ki pa vle w\u00E8 nou yo."
        },
        {
          "text": "Se pou nou dispar\u00E8t tout p\u00E8p Sey\u00E8 a, Bondye nou an, va lage nan men nou. Se pou nou san pitye pou yo. Piga nou f\u00E8 s\u00E8vis pou bondye moun sa yo, paske sa ka fini mal pou nou."
        },
        {
          "text": "Si nou ta rive di nan k\u00E8 nou: Nasyon sa yo gen plis moun pase nou. Ki jan pou n\u0027 f\u00E8 pou n\u0027 pran peyi a nan men yo? wete lide konsa nan t\u00E8t nou."
        },
        {
          "text": "Nou pa bezwen p\u00E8 yo. Chonje tou sa Sey\u00E8 a, Bondye nou an, te f\u00E8 farawon an ak tout peyi Lejip li a."
        },
        {
          "text": "Chonje tout gwo mal\u00E8 nou te w\u00E8 ak je nou, tout m\u00E8v\u00E8y ak tout mirak Sey\u00E8 a te f\u00E8 ak f\u00F2s pony\u00E8t li ak gwo kouraj li pou l\u0027 f\u00E8 nou soti kite peyi sa a. Sey\u00E8 a pral f\u00E8 menm jan an tou ak tout p\u00E8p nou p\u00E8 yo."
        },
        {
          "text": "Sa ki pi r\u00E8d ank\u00F2, l\u0027ap voye yon bann tanwouan pou touye tou sa ki va chape anba men nou pou y\u0027 al kache pou nou."
        },
        {
          "text": "Nou pa bezwen p\u00E8 moun sa yo menm. Sey\u00E8 a, Bondye nou an, kanpe la av\u00E8k nou. Se yon Bondye ki gen anpil pouvwa, yon Bondye ki f\u00E8 tout moun respekte l\u0027."
        },
        {
          "text": "Sey\u00E8 a, Bondye nou an, va mete nasyon sa yo dey\u00F2 devan nou, yonn apre l\u00F2t. Nou p\u0027ap ka detwi yo tout yon s\u00E8l kou. Paske si nou f\u00E8 l\u0027, b\u00E8t nan bwa ka anvayi peyi a, epi sa pa ta bon pou nou."
        },
        {
          "text": "Men, Sey\u00E8 a, Bondye nou an, pral lage yo nan men nou. L\u0027ap f\u00E8 yo pati kouri devan nou jouk n\u0027a fin dispar\u00E8t yo n\u00E8t."
        },
        {
          "text": "Sey\u00E8 a pral mete wa yo anba pye nou. Nou pral touye yo, nou pral f\u00E8 tout moun sou lat\u00E8 bliye non yo. Pesonn p\u0027ap ka rete nou sou kous nou. Nou pral detwi yo tout."
        },
        {
          "text": "N\u0027a boule tout zid\u00F2l yo te taye nan bwa. Pa kite l\u00F2 ak ajan ki kouvri zid\u00F2l yo mete move lanvi nan ke nou. Pa pran yo pou nou. Sa ka yon p\u00E8len pou nou. Nou konnen bagay konsa se bagay Sey\u00E8 a, Bondye nou an, pa vle w\u00E8 menm."
        },
        {
          "text": "Konsa tou, pa pran ankenn nan zid\u00F2l sa yo pou nou mete anndan lakay nou, pou menm madichon ki sou yo a pa tonbe sou nou tou. Se pou nou konsidere yo pou move bagay, pou vye bagay sal. Se bagay ki madichonnen, bagay ki f\u00E8t pou dispar\u00E8t n\u00E8t."
        }
      ]
    },
    {
      "VERS": [
        {
          "text": "Se pou nou swiv pwen pa pwen tout k\u00F2mandman m\u0027ap ban nou j\u00F2di a pou nou ka viv, pou nou ka gen anpil pitit, pou nou ka mache pran peyi mwen te f\u00E8 s\u00E8man m\u0027ap bay zans\u00E8t nou yo."
        },
        {
          "text": "Chonje tout chemen Sey\u00E8 a, Bondye nou an, te f\u00E8 nou pran nan dez\u00E8 a pandan karantan pou l\u0027 te ka kraze l\u00F2g\u00E8y nou, pou l\u0027 te ka sonde nou, pou l\u0027 te ka konnen sa ki nan k\u00E8 nou, si tout bon vre nou te soti pou kenbe k\u00F2mandman l\u0027 yo."
        },
        {
          "text": "Li kraze l\u00F2g\u00E8y nou, li f\u00E8 nou soufri grangou. Apre sa, li ba nou laman pou nou manje, yon kalite manje ni nou menm ni zans\u00E8t nou yo pa t\u0027 janm konnen. Li f\u00E8 tou sa pou li te f\u00E8 nou konnen se pa pen ase moun bezwen pou yo viv. Yo bezwen tout paw\u00F2l ki soti nan bouch Sey\u00E8 a tou pou yo viv."
        },
        {
          "text": "Pandan tout karantan sa yo, rad sou nou pa janm fini, pye nou yo pa janm f\u00E8 yon ti anfle."
        },
        {
          "text": "Se pou nou many\u00E8 konprann koulye a, Sey\u00E8 a, Bondye nou an, t\u0027ap mete nou sou l\u00F2d tankou yon papa k\u0027ap mete pitit li sou l\u00F2d."
        },
        {
          "text": "Se pout\u00E8t sa, toujou kenbe tout l\u00F2d Sey\u00E8 a, Bondye nou an, ban nou pou nou ka mennen bak nou dwat nan chemen li mete devan nou yo, l\u00E8fini pou nou toujou gen krentif pou li."
        },
        {
          "text": "Men, Sey\u00E8 a, Bondye nou an, ap mennen nou nan yon b\u00E8l peyi, yon peyi kote ki gen anpil rivy\u00E8, anpil sous dlo, anpil dlo anba t\u00E8 k\u0027ap pete nan fon yo ak sou flan m\u00F2n yo,"
        },
        {
          "text": "yon peyi kote ki gen ble, l\u00F2j, rezen, pye fig frans, grenad, oliv ak siwo my\u00E8l,"
        },
        {
          "text": "yon peyi kote nou p\u0027ap janm manke manje, kote nou va jwenn tou sa nou vle. Plen f\u00E8 nan mitan w\u00F2ch li yo. N\u0027a jwenn kwiv nan m\u00F2n li yo."
        },
        {
          "text": "Men, l\u00E8 n\u0027a fin manje plen vant nou, n\u0027a f\u00E8 lwanj Sey\u00E8 a, Bondye nou an, pou bon peyi li te ban nou an."
        },
        {
          "text": "Veye k\u00F2 nou pou nou pa janm bliye Sey\u00E8 a, Bondye nou an, pou nou pa janm neglije k\u00F2mandman, l\u00F2d ak prensip m\u0027ap ban nou j\u00F2di a."
        },
        {
          "text": "L\u00E8 n\u0027a fin manje plen vant nou, l\u00E8 n\u0027a fin bati b\u00E8l kay pou nou rete,"
        },
        {
          "text": "l\u00E8 n\u0027a w\u00E8 b\u00E8f nou yo, kabrit nou yo ak mouton nou yo ap peple, l\u00E8 n\u0027a w\u00E8 n\u0027a gen l\u00F2 ak ajan an kantite, l\u00E8 n\u0027a w\u00E8 tout byen nou yo ap vin pi plis chak jou,"
        },
        {
          "text": "pa kite l\u00F2g\u00E8y vire t\u00E8t nou pou nou bliye Sey\u00E8 a, Bondye nou an, ki te f\u00E8 nou soti kite peyi Lejip kote yo te f\u00E8 nou tounen esklav la."
        },
        {
          "text": "Se li menm ki te pran men nou pou f\u00E8 nou trav\u00E8se gwo dez\u00E8 plen danje a, kote ki gen esk\u00F2pyon ak s\u00E8pan ki gen move pwazon nan bouch yo, kote moun ap mouri swaf dlo paske pa gen dlo la menm. Men, se li menm ki te f\u00E8 dlo soti nan gwo w\u00F2ch di a pou nou."
        },
        {
          "text": "Nan dez\u00E8 a se li menm ki te ban nou manje laman, yon kalite manje zans\u00E8t nou yo pa t\u0027 janm konnen. Li kraze l\u00F2g\u00E8y nou, li sonde nou pou nou te ka gen k\u00E8 kontan pi devan."
        },
        {
          "text": "Pa janm mete nan t\u00E8t nou se kouraj nou ak f\u00F2s pony\u00E8t nou ki f\u00E8 nou gen tout rich\u00E8s sa yo."
        },
        {
          "text": "Chonje se Sey\u00E8 a, Bondye nou an, ki te ban nou kouraj sa a. Se li menm ki te f\u00E8 nou rive gen tout rich\u00E8s sa yo, paske li te kenbe kontra li te pase ak zans\u00E8t nou yo, epi l\u0027ap kenbe l\u0027 jouk j\u00F2di a."
        },
        {
          "text": "Si nou rive bliye Sey\u00E8 a, Bondye nou an, pou n\u0027 al kouri d\u00E8y\u00E8 l\u00F2t bondye, pou nou f\u00E8 s\u00E8vis pou yo, pou n\u0027 adore yo, mwen tou av\u00E8ti nou j\u00F2di a, nou tout nou gen pou nou dispar\u00E8t."
        },
        {
          "text": "Si nou pa koute sa Sey\u00E8 a, Bondye nou an, di nou, nou pral dispar\u00E8t menm jan ak nasyon Bondye pral dispar\u00E8t devan nou yo."
        }
      ]
    },
    {
      "VERS": [
        {
          "text": "Koute byen, nou menm p\u00E8p Izray\u00E8l! L\u00E8 a rive, j\u00F2di a nou pral janbe l\u00F2t b\u00F2 larivy\u00E8 Jouden an pou n\u0027 al anvayi peyi ki pou nasyon ki gen plis moun pase nou, nasyon ki pi f\u00F2 pase nou. Nou pral pran yon bann gwo lavil ki gen ranpa wot\u00E8 sy\u00E8l la pou pwoteje yo."
        },
        {
          "text": "Moun peyi a se yon bann moun ki gwon\u00E8g, ki b\u00E8l wot\u00E8 tankou moun Anak yo. Nou konn tande yo di pa gen moun ki ka kenbe t\u00E8t ak moun sa yo."
        },
        {
          "text": "Enben, koulye a, nou pral konnen se Sey\u00E8 a, Bondye nou an, ki pral pran devan nou. Tankou yon gwo dife k\u0027ap boule tou sa li kontre, li pral dispar\u00E8t yo chak fwa n\u0027a jwenn yo sou wout nou. Li pral f\u00E8 yo bese t\u00E8t devan nou. Se konsa n\u0027a pran peyi a nan men yo, n\u0027a dispar\u00E8t yo la pou la jan Sey\u00E8 a te di l\u0027 la."
        },
        {
          "text": "L\u00E8 Sey\u00E8 a, Bondye nou an, va fin chase moun sa yo devan nou, piga nou di nan k\u00E8 nou se paske nou merite kif\u00E8 Sey\u00E8 a te f\u00E8 n\u0027 antre pran peyi a pou nou. Non. Se paske moun sa yo mechan kif\u00E8 Sey\u00E8 a te mete yo dey\u00F2 ban nou plas yo."
        },
        {
          "text": "Non! Se pa paske nou te merite, ni paske nou te mennen bak nou dwat kif\u00E8 Sey\u00E8 a pral f\u00E8 nou pran peyi a pou nou. Se paske moun sa yo mechan kif\u00E8 Sey\u00E8 a, Bondye nou an, pral dispar\u00E8t yo sou tout wout nou. Epitou, se pou l\u0027 te ka kenbe paw\u00F2l li te s\u00E8mante bay zans\u00E8t nou yo, Abraram, Izarak ak Jak\u00F2b."
        },
        {
          "text": "Se pou nou konnen se pa paske nou merite anyen kif\u00E8 Sey\u00E8 a, Bondye nou an, ap ban nou bon peyi sa a pou rele nou pa nou. Non! Paske se yon p\u00E8p ki gen t\u00E8t di anpil nou ye."
        },
        {
          "text": "Pa janm bliye jan ou te f\u00E8 Sey\u00E8 a, Bondye nou an, fache anpil nan dez\u00E8 a. Depi l\u00E8 nou te soti nan peyi Lejip jouk nou rive isit la, n\u0027ap f\u00E8 w\u00F2kl\u00F2 devan Sey\u00E8 a."
        },
        {
          "text": "L\u00E8 nou te sou m\u00F2n Or\u00E8b la, nou te eksite k\u00F2l\u00E8 Sey\u00E8 a. Li te sit\u00E8lman fache l\u00E8 sa a, li te f\u00E8 lide detwi nou tout."
        },
        {
          "text": "Mwen te moute sou m\u00F2n lan pou m\u0027 te al resevwa de w\u00F2ch plat yo, w\u00F2ch ki te gen kontra Sey\u00E8 a te f\u00E8 ak nou an ekri sou yo. Mwen rete la, mwen pase karant jou, karant nwit, san manje, san bw\u00E8 anyen sou m\u00F2n lan."
        },
        {
          "text": "Se l\u00E8 sa a Sey\u00E8 a te ban mwen de w\u00F2ch plat yo. Se sou yo li te ekri av\u00E8k pw\u00F2p men l\u0027 tou sa li di nou, antan li te nan mitan gwo dife a, jou nou tout te reyini nan pye m\u00F2n lan."
        },
        {
          "text": "Wi, apre karant jou ak karant nwit, Sey\u00E8 a ban mwen de w\u00F2ch plat yo av\u00E8k kontra a ekri sou yo."
        },
        {
          "text": "Epi li di m\u0027 konsa: Leve non, desann m\u00F2n lan byen vit, paske p\u00E8p ou a, p\u00E8p ou te mennen soti kite peyi Lejip la, lage k\u00F2 l\u0027 nan f\u00E8 sa ki mal. Yo pa tann lontan pou yo kite chemen mwen te mete devan yo pou yo swiv la. Yo gen tan fonn metal, yo f\u00E8 yon zid\u00F2l pou t\u00E8t pa yo."
        },
        {
          "text": "Apre sa, Sey\u00E8 a di m\u0027 ank\u00F2: mwen gade p\u00E8p la, mwen w\u00E8 se yon p\u00E8p ki gen t\u00E8t di anpil."
        },
        {
          "text": "Kite m\u0027 f\u00E8 sa m\u0027ap f\u00E8 a non! Mwen pral dispar\u00E8t yo n\u00E8t pou pesonn sou lat\u00E8 pa janm chonje te gen moun sa yo. Men ou menm, m\u0027ap ba ou pitit ki va vin zans\u00E8t yon nasyon k\u0027ap pi gran, k\u0027ap pi f\u00F2 pase yo."
        },
        {
          "text": "Mwen desann soti nan m\u00F2n lan ki te plen flanm dife: mwen te gen de w\u00F2ch kontra yo nan men m\u0027."
        },
        {
          "text": "L\u00E8 mwen w\u00E8 nou te gen tan dezobeyi Sey\u00E8 a, Bondye nou an, nou te gen tan kite chemen Sey\u00E8 a te mete devan nou, nou te fonn metal, nou te f\u00E8 estati yon ti towo,"
        },
        {
          "text": "mwen pran de w\u00F2ch plat ki te nan men m\u0027 yo, mwen voye yo jete, mwen kraze yo devan nou tout."
        },
        {
          "text": "Apre sa, mwen lage k\u00F2 m\u0027 fas at\u00E8 devan Sey\u00E8 a. Tankou premye fwa a, mwen pase karant jou ak karant nwit, san manje, san bw\u00E8 anyen. Tou sa, paske nou te f\u00E8 sa ki mal devan Sey\u00E8 a, nou pa t\u0027 f\u00E8 l\u0027 plezi, nou te f\u00E8 l\u0027 fache anpil."
        },
        {
          "text": "Mwen menm, mwen te p\u00E8 anpil l\u00E8 m\u0027 w\u00E8 jan Sey\u00E8 a te fache, paske li te fache kont pou l\u0027 te dispar\u00E8t nou n\u00E8t. Men, fwa sa a ank\u00F2, Sey\u00E8 a koute m\u0027."
        },
        {
          "text": "L\u00E8 sa a, li te fache anpil tou sou Arawon jouk li te vle touye l\u0027. Men, mwen te lapriy\u00E8 nan pye l\u0027 pou Arawon."
        },
        {
          "text": "Mwen te pran estati ti towo b\u00E8f nou te f\u00E8 ak move lide nan t\u00E8t nou an, mwen jete l\u0027 nan dife. Mwen mete l\u0027 nan yon pilon, mwen kraze l\u0027 an my\u00E8t moso, mwen f\u00E8 l\u0027 tounen pousy\u00E8. L\u00E8fini, mwen te jete pousy\u00E8 a nan dlo larivy\u00E8 ki desann soti nan m\u00F2n lan."
        },
        {
          "text": "Nou te eksite k\u00F2l\u00E8 Sey\u00E8 a tou l\u00E8 nou te Tabera, l\u00E8 nou te Masa ak l\u00E8 nou te Simity\u00E8 Grangou."
        },
        {
          "text": "Le Sey\u00E8 a te ban nou l\u00F2d pati kite Kad\u00E8s-Banea pou n\u0027 al pran pou nou peyi li te di l\u0027ap ban nou an, nou t\u0027ap f\u00E8 w\u00F2kl\u00F2 ak Sey\u00E8 a, Bondye nou an. Nou pa t\u0027 kw\u00E8 nan li, nou te derefize tande l\u0027."
        },
        {
          "text": "Depi mwen konnen nou, se w\u00F2kl\u00F2 n\u0027ap plede f\u00E8 ak Bondye!"
        },
        {
          "text": "Se konsa mwen lage k\u00F2 m\u0027 fas at\u00E8 devan Sey\u00E8 a, pandan karant jou ak karant nwit, paske Sey\u00E8 a te di l\u0027ap dispar\u00E8t nou."
        },
        {
          "text": "mwen te lapriy\u00E8 Sey\u00E8 a pou nou, mwen di l\u0027 konsa: O Sey\u00E8, Bondye mwen, tanpri! Pa detwi p\u00E8p ou a, p\u00E8p ki rele ou pa ou la, p\u00E8p ou te delivre ak pouvwa ou la, p\u00E8p ou te f\u00E8 soti kite peyi Lejip ak f\u00F2s pony\u00E8t ou a."
        },
        {
          "text": "Chonje s\u00E8vit\u00E8 ou yo, Abraram, Izarak ak Jak\u00F2b! Pa gade sou t\u00E8t di p\u00E8p la, ni sou mechanste ak sou peche l\u0027ap f\u00E8."
        },
        {
          "text": "Mwen pa ta vle pou nan peyi kote ou f\u00E8 nou soti a moun yo ta di: Wi, Sey\u00E8 a pa t\u0027 ka mennen yo nan peyi li te pwom\u00E8t l\u0027ap ba yo a. Se rayi li rayi yo kif\u00E8 li f\u00E8 yo soti kite peyi Lejip la pou l\u0027 touye yo nan dez\u00E8 a."
        },
        {
          "text": "Men, se p\u00E8p ou yo ye! Yo rele ou pa ou! Se av\u00E8k gwo pouvwa ou, av\u00E8k f\u00F2s pony\u00E8t ou ou te f\u00E8 yo soti kite peyi Lejip."
        }
      ]
    },
    {
      "VERS": [
        {
          "text": "Apre sa, Sey\u00E8 a te di m\u0027: Taye de w\u00F2ch plat tankou de premye yo. F\u00E8 yon bwat an bwa, mete yo ladan l\u0027. Moute vin jwenn mwen sou m\u00F2n lan."
        },
        {
          "text": "Mwen pral ekri sou w\u00F2ch yo tou sa mwen te ekri sou w\u00F2ch plat ou te kraze yo. L\u00E8fini, w\u0027a mete yo nan bwat la."
        },
        {
          "text": "Se konsa, mwen f\u00E8 yon bwat an bwa zakasya, mwen taye de w\u00F2ch plat tankou de premye yo, epi mwen moute sou m\u00F2n lan ak w\u00F2ch yo nan men m\u0027."
        },
        {
          "text": "Sey\u00E8 a make sou w\u00F2ch yo dis paw\u00F2l li te ekri premye fwa a, dis k\u00F2mandman Sey\u00E8 a te ban nou antan li te nan mitan dife a, jou nou tout nou te reyini nan pye m\u00F2n lan. Apre sa li ban mwen yo."
        },
        {
          "text": "Mwen desann soti nan m\u00F2n lan. Mwen mete w\u00F2ch plat yo nan bwat mwen te f\u00E8 a, jan Sey\u00E8 a te ban mwen l\u00F2d la, epi se la yo rete depi l\u00E8 sa a."
        },
        {
          "text": "Moun p\u00E8p Izray\u00E8l yo kite pi Ben\u00E8y-Jakan yo, yo pati pou Mosera. Se la Arawon te mouri. Se la tou yo antere l\u0027. Se Eleaza, pitit li a, yo te mete pr\u00E8t nan plas li."
        },
        {
          "text": "Yo kite kote yo te ye a, yo pati pou Goud Goda, epi yo rive Jobata, yon kote ki te gen anpil dlo."
        },
        {
          "text": "Se l\u00E8 sa a Sey\u00E8 a te mete moun branch fanmi Levi yo apa pou yo reskonsab pote Bwat Kontra Sey\u00E8 a, pou yo ka kanpe devan l\u0027 f\u00E8 s\u00E8vis pou li, pou yo ka beni p\u00E8p la nan non l\u0027, jan y\u0027ap f\u00E8 l\u0027 jouk koulye a."
        },
        {
          "text": "Se pout\u00E8t sa, moun branch fanmi Levi yo pa t\u0027 resevwa ankenn p\u00F2syon t\u00E8 pou rele yo pa yo menm jan ak moun l\u00F2t branch fanmi yo paske se Sey\u00E8 a ki tout byen yo, jan Sey\u00E8 a, Bondye nou an, te di l\u0027 la."
        },
        {
          "text": "Mwen menm, mwen rete karant jou, karant nwit sou m\u00F2n lan, jan mwen te f\u00E8 l\u0027 premye fwa a. Fwa sa a ank\u00F2, Sey\u00E8 a koute m\u0027, li te dak\u00F2 pou l\u0027 pa detwi nou."
        },
        {
          "text": "L\u00E8 sa a, li di m\u0027 konsa: Leve non. Pati, pran devan p\u00E8p la. Mennen yo al pran pou yo peyi mwen te s\u00E8mante m\u0027ap bay zans\u00E8t yo a."
        },
        {
          "text": "Koulye a, nou menm p\u00E8p Izray\u00E8l, men sa Sey\u00E8 a, Bondye nou an, mande nou: Se pou nou gen krentif pou Sey\u00E8 a, Bondye nou an. Se pou nou swiv chemen li mete devan nou an. Se pou nou renmen l\u0027. Se pou nou s\u00E8vi l\u0027 ak tout k\u00E8 nou ak tout nanm nou."
        },
        {
          "text": "Se pou nou mache dapre tout k\u00F2mandman ak tout l\u00F2d li yo. Se pou byen nou mwen ban nou yo j\u00F2di a."
        },
        {
          "text": "Gade non! Se pou Sey\u00E8 a sy\u00E8l la ak tou sa ki anwo n\u00E8t nan sy\u00E8l la ye. Se pou li lat\u00E8 ak tou sa ki ladan l\u0027 lan ye."
        },
        {
          "text": "Men, pami tout ras moun ki sou lat\u00E8 yo, se zans\u00E8t nou yo li te pi pito, paske li te renmen yo. Apre yo, se nou menm, pitit yo, li pi pito nan mitan tout l\u00F2t ras moun, jan sa ye jouk koulye a."
        },
        {
          "text": "Se pout\u00E8t sa, louvri k\u00E8 nou n\u00E8t bay Sey\u00E8 a. Sispann f\u00E8 w\u00F2kl\u00F2 ak li,"
        },
        {
          "text": "paske Sey\u00E8 a, Bondye nou an, se li menm ki Bondye anwo tout bondye, se li menm ki ch\u00E8f sou tout ch\u00E8f. Li gen pouvwa, li gen f\u00F2s, li f\u00E8 moun respekte l\u0027. Li pa nan paspouki, li pa kite yo achte figi l\u0027 av\u00E8k kado y\u0027ap ofri ba li."
        },
        {
          "text": "L\u0027ap defann k\u00F2z timoun ki san papa yo ak k\u00F2z fanm ki p\u00E8di mari yo. Li renmen moun l\u00F2t nasyon k\u0027ap viv nan mitan p\u00E8p li a, li ba yo manje pou yo manje ak rad pou yo mete sou yo."
        },
        {
          "text": "Se pou nou renmen moun l\u00F2t nasyon sa yo tou paske yon l\u00E8 se sa nou te ye nan peyi Lejip la."
        },
        {
          "text": "Se pou Sey\u00E8 a, Bondye nou an, ase pou nou gen krentif. Se li menm s\u00E8lman pou nou s\u00E8vi. Pa janm lage l\u0027. Se nan non l\u0027 ase pou nou f\u00E8 s\u00E8man."
        },
        {
          "text": "N\u0027a f\u00E8 lwanj li, se li menm ki Bondye nou. Nou te w\u00E8 ak je nou tout gwo bagay ak b\u00E8l m\u00E8v\u00E8y li te f\u00E8 pou nou."
        },
        {
          "text": "L\u00E8 zans\u00E8t nou yo te desann nan peyi Lejip, yo te swasanndis moun s\u00E8lman. Koulye a, Sey\u00E8 a, Bondye nou an, f\u00E8 nou vin anpil tankou zetwal nan sy\u00E8l la."
        }
      ]
    },
    {
      "VERS": [
        {
          "text": "Se pou nou renmen Sey\u00E8 a, Bondye nou an. Se pou nou toujou kenbe l\u00F2d, prensip ak k\u00F2mandman li ban nou yo."
        },
        {
          "text": "Se pou nou rekon\u00E8t j\u00F2di a tou sa Sey\u00E8 a te moutre nou. Nou te w\u00E8 jan li gen pouvwa, jan li gen f\u00F2s, jan li gen kouraj. Se nou menm ki te viv tout bagay sa yo, se pa t\u0027 pitit nou yo. Yo menm yo pa t\u0027 konn anyen, ni yo pa t\u0027 w\u00E8 anyen."
        },
        {
          "text": "Sey\u00E8 a te f\u00E8 nou w\u00E8 mirak ak gwo m\u00E8v\u00E8y li te f\u00E8 nan mitan peyi Lejip, pou li te fini ak farawon an ansanm ak tout moun nan peyi a."
        },
        {
          "text": "Nou te w\u00E8 kisa li te f\u00E8 lame Lejip la ak tout chwal yo ak tout cha yo, ki jan li te f\u00E8 dlo lanm\u00E8 Wouj la kouvri yo, l\u00E8 yo t\u0027ap rapouswiv nou an. Sey\u00E8 a te kraze yo n\u00E8t."
        },
        {
          "text": "Nou konnen sa li te f\u00E8 pou nou tout tan nou te nan dez\u00E8 a jouk nou rive isit la."
        },
        {
          "text": "Chonje sa li te f\u00E8 Datan ak Abiram, pitit Eliyab, moun fanmi Woubenn yo. T\u00E8 a te fann, li vale yo tou vivan ansanm ak tout fanmi yo, tout tant yo ak tout moun ki te av\u00E8k yo, devan je tout p\u00E8p Izray\u00E8l la."
        },
        {
          "text": "Se nou menm ki te w\u00E8 ak je nou tout gwo m\u00E8v\u00E8y sa yo Sey\u00E8 a te f\u00E8."
        },
        {
          "text": "Se pou nou mache dapre l\u00F2d m\u0027ap ban nou j\u00F2di a, pou nou ka vin f\u00F2, pou nou ka pran peyi nou pral anvayi a pou nou,"
        },
        {
          "text": "pou nou ka viv lontan nan peyi Sey\u00E8 a te f\u00E8 s\u00E8man l\u0027ap bay zans\u00E8t nou yo pou yo menm ak tout ras yo, nan peyi kote l\u00E8t ak siwo my\u00E8l ap koule tankou dlo."
        },
        {
          "text": "Peyi nou pral anvayi pou nou pran pou nou an pa yon peyi ki tankou peyi Lejip kote nou soti a, yon peyi kote se nou menm ki te blije simen grenn nan jaden nou, l\u00E8fini pou nou te travay di pou nou wouze yo tankou yo wouze jaden legim."
        },
        {
          "text": "Non! Peyi nou pral anvayi pou nou pran pou nou an, se yon peyi ki gen anpil m\u00F2n ak anpil fon, yon peyi lapli soti nan sy\u00E8l wouze tout tan."
        },
        {
          "text": "Se yon peyi Sey\u00E8 a, Bondye nou an, ap pran swen, yon peyi l\u0027ap veye pou anyen pa rive l\u0027 depi premye jou nan lanne a rive d\u00E8nye jou a."
        },
        {
          "text": "Nou m\u00E8t s\u00E8ten, si nou mache dapre k\u00F2mandman mwen ban nou j\u00F2di a, si nou renmen Sey\u00E8 a, Bondye nou an, si nou s\u00E8vi l\u0027 ak tout k\u00E8 nou ak tout nanm nou,"
        },
        {
          "text": "m\u0027a voye lapli sou t\u00E8 nou l\u00E8 n\u0027a bezwen l\u0027, m\u0027a bay lapli nan sezon plante ak nan sezon rek\u00F2t pou nou ka gen anpil manje, anpil diven ak anpil lwil."
        },
        {
          "text": "M\u0027a f\u00E8 anpil z\u00E8b pouse nan savann nou yo pou b\u00E8t nou manje. Konsa, n\u0027a jwenn manje pou nou manje plen vant nou."
        },
        {
          "text": "F\u00E8 atansyon pou nou pa p\u00E8di t\u00E8t nou, pou nou pa kite chemen ki devan nou an pou n\u0027 al s\u00E8vi l\u00F2t bondye, pou n\u0027 al adore yo."
        },
        {
          "text": "Si nou kite sa rive nou, Sey\u00E8 a va fache anpil sou nou, li p\u0027ap voye lapli. Si pa gen lapli, t\u00E8 a p\u0027ap bay sa pou l\u0027 te bay la. Nou tout n\u0027ap mouri byen vit nan bon peyi Sey\u00E8 a ban nou an."
        },
        {
          "text": "F\u00E8 paw\u00F2l m\u0027ap di nou la a antre nan t\u00E8t nou pou nou pa janm bliye yo! Mare yo sou pony\u00E8t nou ak sou fwon nou pou nou ka toujou chonje yo."
        },
        {
          "text": "N\u0027a moutre yo bay timoun nou yo, n\u0027a repete yo nan z\u00F2r\u00E8y yo, nou te m\u00E8t lakay nou, nou te m\u00E8t ap mache granchemen, nou te m\u00E8t kouche nan kabann nou, nou te m\u00E8t kanpe ap travay."
        },
        {
          "text": "Ekri yo sou chanbrann p\u00F2t lakay nou ak sou p\u00F2tay lavil nou yo,"
        },
        {
          "text": "pou nou ka viv lontan, nou menm ansanm ak tout ras nou yo, nan peyi Sey\u00E8 a te f\u00E8 s\u00E8man l\u0027ap bay zans\u00E8t nou yo toutotan va gen yon sy\u00E8l anwo t\u00E8 a."
        },
        {
          "text": "Si nou swiv pwen pa pwen tout k\u00F2mandman mwen ban nou l\u00F2d pou nou swiv yo, si nou renmen Sey\u00E8 a, Bondye nou an, si nou mache sou chemen li mete devan nou an, si nou pa janm lage l\u0027,"
        },
        {
          "text": "Sey\u00E8 a va mete tout nasyon sa yo dey\u00F2 devan nou pou nou ka pran plas yo. N\u0027a pran pou nou peyi yon bann nasyon ki gen plis moun pase nou, ki pi f\u00F2 pase nou."
        },
        {
          "text": "Tout kote pye nou va pile, se pou nou la ye. N\u0027a gen dez\u00E8 a pou lizy\u00E8 sou anba, peyi Liban an sou anwo. N\u0027a gen gwo larivy\u00E8 Lefrat la yon b\u00F2 ak lanm\u00E8 Mediterane a sou b\u00F2 sol\u00E8y kouche."
        },
        {
          "text": "Pesonn p\u0027ap ka kanpe devan nou pou rete nou sou kous nou. Kote nou pase, Sey\u00E8 a, Bondye nou an, pral f\u00E8 moun peyi a p\u00E8 nou, yo pral kouri pou nou jan li te pwom\u00E8t nou li a."
        },
        {
          "text": "J\u00F2di a, mwen mete benediksyon ak madichon devan nou. Se nou ki pou chwazi."
        },
        {
          "text": "Se va benediksyon pou nou si nou swiv tout k\u00F2mandman Sey\u00E8 a, Bondye nou an, k\u00F2mandman mwen ban nou j\u00F2di a."
        },
        {
          "text": "Men se va madichon pou nou si nou pa vle mache dapre k\u00F2mandman Sey\u00E8 a, Bondye nou an, si nou kite chemen mwen mande nou pou nou swiv j\u00F2di a pou n\u0027 al kouri d\u00E8y\u00E8 l\u00F2t bondye nou pa janm konnen."
        },
        {
          "text": "L\u00E8 Sey\u00E8 a, Bondye nou an, va f\u00E8 nou antre nan peyi nou pral pran pou nou an, n\u0027a mete benediksyon an sou m\u00F2n Garizim, n\u0027a mete madichon an sou m\u00F2n Ebal."
        },
        {
          "text": "M\u00F2n sa yo l\u00F2t b\u00F2 larivy\u00E8 Jouden, nan direksyon sol\u00E8y kouche, nan peyi moun Kanaran yo ki rete nan plenn Araba a, anfas Gilga, toupre pye chenn More a."
        },
        {
          "text": "Nou pr\u00E8t pou nou janbe l\u00F2t b\u00F2 larivy\u00E8 Jouden an pou n\u0027 al pran pou nou peyi Sey\u00E8 a, Bondye nou an, ap ban nou an. N\u0027a pran peyi a pou nou, n\u0027a rete ladan l\u0027."
        },
        {
          "text": "N\u0027a f\u00E8 atansyon pou nou kenbe tout l\u00F2d ak tout prensip mwen mete devan nou j\u00F2di a."
        }
      ]
    },
    {
      "VERS": [
        {
          "text": "Men l\u00F2d ak k\u00F2mandman pou nou swiv pandan tout tan nou gen pou nou viv nan peyi Sey\u00E8 a, Bondye zans\u00E8t nou yo, ban nou pou nou rete a."
        },
        {
          "text": "Nan peyi nou pral pran pou nou an, se pou nou kraze tout kote moun yo te konn s\u00E8vi bondye yo sou gwo m\u00F2n wo yo, sou ti bit m\u00F2n yo, anba pyebwa v\u00E8t yo."
        },
        {
          "text": "Se pou nou demoli tout l\u00F2t\u00E8l yo, se pou nou gaye tout pil w\u00F2ch zid\u00F2l yo. Se pou nou rache tout poto Achera yo. Se pou nou boule tout zid\u00F2l yo pou moun pa janm chonje yo te konn f\u00E8 s\u00E8vis pou bondye sa yo la ank\u00F2."
        },
        {
          "text": "Nou pa f\u00E8t pou nou s\u00E8vi Sey\u00E8 a, Bondye nou an, jan moun sa yo te konn s\u00E8vi bondye yo."
        },
        {
          "text": "Se Bondye menm ki pral chwazi yon kote pou l\u0027 rete nan mitan p\u00E8p la, kote pou yo f\u00E8 s\u00E8vis pou li. Se la n\u0027a vin jwenn Sey\u00E8 a, Bondye nou an."
        },
        {
          "text": "Se la n\u0027a pote ofrann pou boule n\u00E8t nan dife pou Sey\u00E8 a ak l\u00F2t b\u00E8t n\u0027ap ofri ba li, ladim nou yo ak kado nou yo, ofrann nou te pwom\u00E8t bay Bondye, ofrann nou leve konsa nou vle f\u00E8 pou Bondye, premye pitit b\u00E8f nou yo, premye pitit kabrit nou yo ak premye pitit mouton nou yo."
        },
        {
          "text": "Se la, devan Sey\u00E8 a, Bondye nou an, n\u0027a f\u00E8 f\u00E8t, n\u0027a manje ansanm ak tout moun nan fanmi nou yo. Se la n\u0027a f\u00E8 k\u00E8 nou kontan chak l\u00E8 Sey\u00E8 a va beni nou pou li te f\u00E8 nou f\u00E8 b\u00E8l rek\u00F2t."
        },
        {
          "text": "L\u00E8 sa a, nou p\u0027ap gen dwa f\u00E8 sa n\u0027ap f\u00E8 koulye a kote chak moun ap f\u00E8 sa yo pi pito,"
        },
        {
          "text": "paske nou poko antre nan peyi Sey\u00E8 a, Bondye sou an, ap ban nou pou nou rete ak k\u00E8 poze."
        },
        {
          "text": "Men, yon fwa n\u0027a janbe l\u00F2t b\u00F2 larivy\u00E8 Jouden an pou n\u0027 al rete nan peyi Sey\u00E8 a, Bondye nou an, ap ban nou an, l\u0027a pwoteje nou nan mitan tout l\u00E8nmi k\u0027ap viv nan peyi ki sou fwonty\u00E8 nou yo, n\u0027a rete nan peyi a ak k\u00E8 poze."
        },
        {
          "text": "Wi, Sey\u00E8 a, Bondye nou an, va chwazi yon s\u00E8l kote pou yo f\u00E8 s\u00E8vis pou li. Se la n\u0027a pote tout ofrann mwen mande nou yo ba li: ofrann b\u00E8t pou nou boule n\u00E8t nan dife pou Sey\u00E8 a, l\u00F2t b\u00E8t n\u0027ap ofri ba li, ladim nou yo, l\u00F2t ofrann yo ak tout l\u00F2t b\u00E8l kado nou te pwom\u00E8t pou n\u0027 te bay Sey\u00E8 a."
        },
        {
          "text": "L\u00E8 sa a, n\u0027a f\u00E8 f\u00E8t devan Sey\u00E8 a, Bondye nou an, ansanm av\u00E8k pitit gason nou yo, pitit fi nou yo, gason ak fanm k\u0027ap travay lakay nou yo ak moun Levi k\u0027ap viv nan mitan nou yo, paske moun Levi yo pa gen ankenn p\u00F2syon t\u00E8 ki rele yo pa yo menm jan ak nou nan peyi a."
        },
        {
          "text": "Piga nou ofri b\u00E8t nou yo pou mwen nenp\u00F2t kote nou w\u00E8 yo te mete apa pou l\u00F2t bondye yo."
        },
        {
          "text": "Sey\u00E8 a pral chwazi yon kote nan p\u00F2syon t\u00E8 yonn nan branch fanmi nou yo. Se la s\u00E8lman n\u0027a ka ofri b\u00E8t pou nou boule n\u00E8t pou Sey\u00E8 a, se la n\u0027a f\u00E8 tou sa li mande pou nou f\u00E8 a."
        },
        {
          "text": "Men, nou lib pou nou touye b\u00E8t chak fwa nou vle manje vyann nenp\u00F2t kote nou ye, dapre kantite Sey\u00E8 a va ban nou. Tout moun, kit sa ki nan kondisyon, kit sa ki pa nan kondisyon pou f\u00E8 s\u00E8vis pou Bondye, va gen dwa manje vyann sa yo, tankou yo ta manje vyann gaz\u00E8l ak vyann towo b\u00E8f."
        },
        {
          "text": "Men, piga nou janm manje san yo. Se pou nou vide tout san an at\u00E8 tankou dlo."
        },
        {
          "text": "Nan tout lavil kote nou rete, nou p\u0027ap gen dwa manje ladim ble, ladim diven osinon ladim lwil nou gen pou n\u0027 ofri bay Sey\u00E8 a. Piga nou janm manje anyen nan sa n\u0027ap ofri bay Sey\u00E8 a: ki vle di premye pitit b\u00E8f nou yo, premye pitit kabrit osinon mouton nou yo, ou ank\u00F2 kado nou ta pwom\u00E8t Sey\u00E8 a pou nou ba li, kado nou leve konsa nou vle f\u00E8 Sey\u00E8 a, ni ankenn l\u00F2t ofrann nou pote bay Sey\u00E8 a."
        },
        {
          "text": "Men, se kote Sey\u00E8 a, Bondye nou an, te chwazi a, se la s\u00E8lman n\u0027a manje ofrann yo devan Sey\u00E8 a, Bondye nou an, ansanm ak pitit gason nou, pitit fi nou, gason ak fanm k\u0027ap travay lakay nou ak moun Levi ki rete nan mitan nou yo. Se la n\u0027a pran nan ofrann nou te pote yo, n\u0027a f\u00E8 f\u00E8t devan Sey\u00E8 a, Bondye nou an."
        },
        {
          "text": "Toutotan n\u0027ap viv nan peyi a, piga nou janm bliye moun Levi yo."
        },
        {
          "text": "L\u00E8 Sey\u00E8 a, Bondye nou an, va mete sou t\u00E8 nou deja genyen an jan li te pwom\u00E8t nou sa a, depi nou vle manje vyann, nou m\u00E8t manje vyann l\u00E8 nou vle, kantite nou vle."
        },
        {
          "text": "L\u00E8 kote Sey\u00E8 a chwazi pou yo f\u00E8 s\u00E8vis pou li a tw\u00F2 lwen pou nou ale, n\u0027a gen dwa touye b\u00E8f, kabrit ak mouton Sey\u00E8 a va ban nou, jan mwen te di nou pou nou f\u00E8 l\u0027 la. N\u0027a gen dwa manje vyann lakay nou l\u00E8 nou vle, kantite nou vle."
        },
        {
          "text": "Tout moun, kit yo nan kondisyon kit yo pa nan kondisyon pou f\u00E8 s\u00E8vis pou Bondye, tout moun va gen dwa manje nan vyann sa a, tankou yo gen dwa manje vyann gaz\u00E8l ak vyann towo b\u00E8f."
        },
        {
          "text": "Tans\u00E8lman, piga nou janm manje san an, paske san an se nanm b\u00E8t la li ye. Piga nou janm manje vyann lan ansanm ak nanm lan ladan l\u0027."
        },
        {
          "text": "Piga nou janm manje san an. N\u0027a vide l\u0027 at\u00E8 tankou dlo."
        },
        {
          "text": "Si nou pa manje san an, tout bagay va mache byen pou nou ak pou tout ras nou apre nou, paske n\u0027a f\u00E8 sa ki f\u00E8 Sey\u00E8 a plezi."
        },
        {
          "text": "Men, n\u0027a pran tout ofrann nou yo ak tout kado nou te pwom\u00E8t bay Sey\u00E8 a, n\u0027a pote yo kote Sey\u00E8 a te chwazi a."
        },
        {
          "text": "Se la n\u0027a ofri b\u00E8t pou boule n\u00E8t pou Sey\u00E8 a sou l\u00F2t\u00E8l Sey\u00E8 a. Se la n\u0027a vide san l\u00F2t b\u00E8t n\u0027ap ofri sou l\u00F2t\u00E8l Sey\u00E8 a, epi se la n\u0027a manje vyann lan tou."
        },
        {
          "text": "Se pou nou swiv pwen pa pwen tou sa m\u0027ap mande nou f\u00E8 a, se pou nou kenbe tout l\u00F2d mwen ban nou pou tout bagay toujou mache byen pou nou ak pou tout ras nou apre nou, paske n\u0027ap f\u00E8 tou sa ki byen, tou sa ki dwat devan Sey\u00E8 a, Bondye nou an."
        },
        {
          "text": "L\u00E8 Sey\u00E8 a, Bondye nou an, va fin dispar\u00E8t nasyon yo sou chemen nou pou nou ka anvayi peyi yo a, l\u00E8 n\u0027a fin pran peyi a nan men yo pou nou ka rete nou menm ladan l\u0027,"
        },
        {
          "text": "atansyon pou nou pa kite yo pran t\u00E8t nou pou nou f\u00E8 menm jan ak yo. Apre Sey\u00E8 a va fin kraze nasyon sa yo devan nou, pa konprann pou n\u0027 al swiv move egzanp yo. Pa chache konnen ki bondye yo t\u0027ap s\u00E8vi, ni ki jan yo t\u0027ap s\u00E8vi yo, l\u00E8fini pou nou f\u00E8 tankou yo."
        },
        {
          "text": "Se pa konsa pou n\u0027 aji ak Sey\u00E8 a, Bondye nou an. Paske, Sey\u00E8 a pa ka sip\u00F2te tout vye s\u00E8vis y\u0027ap f\u00E8 pou bondye sa yo. Yo menm rive pran pw\u00F2p pitit gason ak pitit fi yo pou yo boule nan dife pou bondye yo!"
        },
        {
          "text": "Se pou nou toujou f\u00E8 tou sa mwen mande nou f\u00E8 la a, san nou pa ni mete ni wete anyen ladan yo."
        }
      ]
    },
    {
      "VERS": [
        {
          "text": "Si ta gen nan mitan nou yon pwof\u00E8t osinon yon moun ki konn f\u00E8 vizyon, epi ki ta f\u00E8 konnen k\u00E8k siy osinon k\u00E8k gwo bagay pral rive nan mitan nou,"
        },
        {
          "text": "si sa li te anonse a rive vre epi li ta vin di nou: Ann al swiv l\u00F2t bondye nou poko konnen menm yo! Ann al f\u00E8 s\u00E8vis pou yo!"
        },
        {
          "text": "nou pa f\u00E8t pou nou koute paw\u00F2l pwof\u00E8t sa a ap di, ni sa moun ki konn f\u00E8 vizyon an ap vin rakonte nan z\u00F2r\u00E8y nou. Paske se Sey\u00E8 a, Bondye nou an, k\u0027ap sonde nou, l\u0027ap chache konnen si vreman vre nou renmen Sey\u00E8 a ak tout k\u00E8 nou, ak tout nanm nou."
        },
        {
          "text": "Se Sey\u00E8 a, Bondye nou an, pou nou swiv. Se li menm pou nou gen krentif. Se l\u00F2d li pou nou swiv. Se sa li di nou pou nou koute. Se li menm pou nou s\u00E8vi. Pa janm vire do ba li."
        },
        {
          "text": "Kanta pou pwof\u00E8t sa a, osinon moun k\u0027ap f\u00E8 vizyon an, se pou nou touye yo. Paske y\u0027ap ban nou kons\u00E8y pou nou kenbe t\u00E8t ak Sey\u00E8 a, Bondye nou an, ki te f\u00E8 nou soti kite peyi Lejip epi ki te wete nou nan esklavaj nou te ye laba a. Se pou nou touye yo, paske y\u0027ap chache f\u00E8 nou kite chemen Sey\u00E8 a, Bondye nou an, te mete devan nou pou nou te swiv la. Se konsa n\u0027a wete bagay mal k\u0027ap f\u00E8t nan mitan nou."
        },
        {
          "text": "Si yon fr\u00E8 nou, b\u00F2 papa osinon b\u00F2 manman, osinon yon pitit gason nou, osinon yonn nan pitit fi nou, osinon madanm k\u0027ap viv nan menm kay av\u00E8k nou, osinon ank\u00F2 yonn nan bon bon zanmi nou ta chache pran t\u00E8t nou an kach\u00E8t pou f\u00E8 n\u0027 al s\u00E8vi l\u00F2t bondye, bondye ni nou menm ni zans\u00E8t nou yo pa t\u0027 janm konnen,"
        },
        {
          "text": "yonn nan bondye l\u00F2t moun k\u0027ap viv ansanm av\u00E8k nou sou lat\u00E8, kit yo toupre nou, kit yo byen lwen nou,"
        },
        {
          "text": "pa janm tonbe dak\u00F2 av\u00E8k li. Pa koute sa l\u0027ap di nou. Se pou nou san pitye pou li. Pa chache pwoteje li, pa chache kouvri anyen pou li."
        },
        {
          "text": "Okontr\u00E8, se pou nou touye l\u0027. Premye moun ki pou leve men sou li pou touye l\u0027 ak koutw\u00F2ch se va nou menm. Apre sa, n\u0027a kite l\u00F2t moun vin ede nou touye l\u0027."
        },
        {
          "text": "N\u0027a kalonnen l\u0027 w\u00F2ch jouk li mouri, paske li te vle f\u00E8 nou vire do bay Sey\u00E8 a, Bondye nou an, li menm ki te f\u00E8 nou soti kite peyi Lejip kote nou te nan esklavaj la."
        },
        {
          "text": "L\u00E8 sa a, tout moun p\u00E8p Izray\u00E8l yo va konn sa, y\u0027a p\u00E8. Konsa, yo yonn p\u0027ap janm f\u00E8 yon bagay mal konsa ank\u00F2 nan mitan p\u00E8p la."
        },
        {
          "text": "Si nou vin tande y\u0027ap di nan yonn nan lavil Sey\u00E8 a ban nou pou nou rete yo,"
        },
        {
          "text": "gen k\u00E8k moun, k\u00E8k v\u00F2ryen, moun menm ras ak nou ki te pran t\u00E8t moun k\u0027ap viv nan lavil sa a pou f\u00E8 yo al s\u00E8vi l\u00F2t bondye nou pa janm konnen,"
        },
        {
          "text": "se pou nou chache konnen bagay la byen. N\u0027a mennen ti ank\u00E8t nou, n\u0027a poze keksyon adwat agoch. Si bri y\u0027ap f\u00E8 kouri a vre, si nou jwenn pr\u00E8v yon bagay mal konsa te f\u00E8t vre,"
        },
        {
          "text": "se pou nou pran nepe nou, se pou nou touye d\u00E8nye moun ki nan lavil sa a ansanm ak tout b\u00E8t yo. Se pou nou detwi lavil la n\u00E8t nan dife pou Bondye ansanm ak tou sa ki ladan l\u0027."
        },
        {
          "text": "N\u0027a ranmase tou sa moun yo te genyen nan lavil la, n\u0027a anpile yo sou plas piblik la. N\u0027a mete dife nan lavil la ak tou sa ki ladan l\u0027 pou yo s\u00E8vi yon ofrann pou Sey\u00E8 a, Bondye nou an. Se pou lavil la toujou rete yon pil mazi pou li pa janm rebati ank\u00F2."
        },
        {
          "text": "Piga nou kenbe pou nou anyen nan bagay nou f\u00E8t pou boule pou Sey\u00E8 a. Se konsa Sey\u00E8 a va sispann fache sou nou, l\u0027a gen pitye pou nou. Wi, l\u0027a f\u00E8 pa nou. L\u0027a f\u00E8 nou peple jan li te pwom\u00E8t sa bay zans\u00E8t nou yo."
        },
        {
          "text": "Men, se pou nou toujou koute sa Sey\u00E8 a, Bondye nou an, ap di nou. Se pou nou toujou kenbe tout l\u00F2d m\u0027ap ban nou j\u00F2di a. Se pou nou toujou f\u00E8 sa ki dwat devan Sey\u00E8 a, Bondye nou an."
        }
      ]
    },
    {
      "VERS": [
        {
          "text": "Sey\u00E8 a, Bondye nou an, konsidere nou tankou pw\u00F2p pitit li. L\u00E8 nou gen moun mouri, piga nou k\u00F2che k\u00F2 nou ak kouto, ni piga nou kale devan t\u00E8t nou."
        },
        {
          "text": "Paske se yon p\u00E8p k\u0027ap viv apa pou Sey\u00E8 a, Bondye nou an nou ye. Se nou menm Sey\u00E8 a te chwazi nan mitan tout p\u00E8p sou lat\u00E8 pou nou te tounen yon p\u00E8p ki rele l\u0027 pa li."
        },
        {
          "text": "Piga nou manje anyen Sey\u00E8 a deklare nou pa gen dwa manje."
        },
        {
          "text": "Men b\u00E8t nou gen dwa manje: se b\u00E8f, se ti mouton, se ti kabrit,"
        },
        {
          "text": "se s\u00E8f, se kabrit mawon, se den, se boukten, se antil\u00F2p, se b\u00E8f mawon, se mouflon."
        },
        {
          "text": "Nou gen dwa manje vyann tout b\u00E8t ki gen zago fann an de depi yo remoute manje tou."
        },
        {
          "text": "Men, nan b\u00E8t ki remoute manje yo, piga nou manje vyann b\u00E8t tankou chamo, lapen ak daman ki pa gen zago yo fann an de. B\u00E8t konsa pa bon pou nou manje."
        },
        {
          "text": "Konsa tou, piga nou manje vyann kochon, paske atout li gen zago li yo fann an de, li pa remoute manje. Se yon b\u00E8t ki pa bon pou nou menm k\u0027ap s\u00E8vi Bondye pou nou manje. Piga nou janm manje vyann yo ni piga nou janm manyen kadav yo."
        },
        {
          "text": "Nou gen dwa manje tout b\u00E8t lanm\u00E8 depi yo gen z\u00E8l najwa pou naje ak kal sou k\u00F2 yo."
        },
        {
          "text": "Men, piga nou manje ni sa ki pa gen z\u00E8l najwa, ni sa ki pa gen kal sou k\u00F2 yo. B\u00E8t konsa pa bon pou nou menm k\u0027ap s\u00E8vi Bondye pou nou manje."
        },
        {
          "text": "Se pa tout zwazo moun k\u0027ap s\u00E8vi Bondye gen dwa manje."
        },
        {
          "text": "Men zwazo nou pa gen dwa manje: se l\u00E8g, l\u00F2fre, malfini lanm\u00E8,"
        },
        {
          "text": "milan, otou, votou ak l\u00F2t b\u00E8t menm fanmi ak yo ki manje kadav,"
        },
        {
          "text": "tout kalite kaou,"
        },
        {
          "text": "otrich, janmich\u00E8t, poul dlo, malfini ak l\u00F2t b\u00E8t menm fanmi ak yo ki manje vyann vivan,"
        },
        {
          "text": "koukou, frize, gwo kanna mawon blan,"
        },
        {
          "text": "grangozye, plonjon, chw\u00E8t,"
        },
        {
          "text": "sig\u00F2y, krabye ak tout l\u00F2t b\u00E8t menm fanmi ak yo, s\u00E8pantye ak tchotcho."
        },
        {
          "text": "Tout ti b\u00E8t ak z\u00E8l pa bon pou nou menm k\u0027ap s\u00E8vi Bondye. Piga nou manje yo."
        },
        {
          "text": "Men, nou gen dwa manje zwazo ki bon pou moun k\u0027ap s\u00E8vi Bondye."
        },
        {
          "text": "Piga nou janm manje ankenn b\u00E8t nou jwenn tou mouri, paske nou menm se yon p\u00E8p k\u0027ap viv apa pou Sey\u00E8 a, Bondye nou an, nou ye. Men, nou ka pran vyann lan pou nou bay osinon pou nou vann moun l\u00F2t nasyon k\u0027ap viv nan mitan nou ou ank\u00F2 ki depasaj lakay nou. Piga nou janm kwit yon jenn ti kabrit nan l\u00E8t manman l\u0027."
        },
        {
          "text": "Chak lanne, n\u0027a pran ladim rek\u00F2t nou, yon dizy\u00E8m nan tou sa jaden nou yo donnen, n\u0027a mete l\u0027 apa."
        },
        {
          "text": "Apre sa, nou va ale kote Sey\u00E8 a te chwazi pou f\u00E8 s\u00E8vis pou li a. Epi la, devan Sey\u00E8 a, n\u0027a manje ladim farin nou, ladim diven nou ak ladim lwil oliv nou ansanm ak premye pitit b\u00E8f, premye pitit mouton ak premye pitit kabrit nou yo. Se konsa n\u0027a aprann pou nou toujou gen krentif pou Sey\u00E8 a."
        },
        {
          "text": "Men, si kote Sey\u00E8 a chwazi pou f\u00E8 s\u00E8vis pou li a tw\u00F2 lwen lakay nou, kif\u00E8 vwayaj la ap tw\u00F2p pou nou, nou pa ka pote ladim rek\u00F2t Bondye ban nou pou benediksyon an,"
        },
        {
          "text": "l\u00E8 sa a, n\u0027a vann ladim lan, n\u0027a kenbe lajan lavant lan nan men nou epi n\u0027a ale kote Sey\u00E8 a te chwazi pou f\u00E8 s\u00E8vis pou li a."
        },
        {
          "text": "L\u00E8 n\u0027a rive, n\u0027a achte ak lajan an sa nou pi pito: b\u00E8f, mouton, kabrit, diven, lik\u00E8, wi tou sa nou pi renmen. Epi la, devan Sey\u00E8 a, Bondye nou an n\u0027a manje yo, n\u0027a f\u00E8 f\u00E8t ansanm ak tout moun lakay nou."
        },
        {
          "text": "Pa bliye moun Levi k\u0027ap viv nan lavil nou yo paske yo menm yo pa gen anyen ki rele yo pa yo."
        },
        {
          "text": "Chak twazan, n\u0027a pran ladim tout rek\u00F2t n\u0027a f\u00E8 nan lanne a, n\u0027a mete yo nan p\u00F2tay lavil nou yo."
        },
        {
          "text": "Moun L\u00E8vi yo ki pa gen anyen ki rele yo pa yo va vini, y\u0027a pran sa yo bezwen. Konsa tou, moun l\u00F2t nasyon yo, timoun ki p\u00E8di papa yo, fanm v\u00E8v yo va vini, y\u0027a pran sa yo bezwen. Se konsa, Sey\u00E8 a, Bondye nou an, va beni nou nan tou sa n\u0027ap f\u00E8."
        }
      ]
    },
    {
      "VERS": [
        {
          "text": "Chak s\u00E8tan n\u0027a annile d\u00E8t tout moun ki dwe nou, n\u0027a kite lajan an pou yo."
        },
        {
          "text": "Men ki jan n\u0027a f\u00E8 l\u0027: Tout moun ki te prete yon moun p\u00E8p Izray\u00E8l par\u00E8y li lajan va kite lajan an pou li. Depi l\u00E8 a rive pou yo annile tout d\u00E8t pou Sey\u00E8 a, li p\u0027ap ka egzije pou l\u00F2t la renm\u00E8t li lajan an ank\u00F2."
        },
        {
          "text": "N\u0027a gen dwa egzije pou moun l\u00F2t nasyon yo peye nou sa yo dwe nou. Men, nenp\u00F2t kisa yon moun p\u00E8p Izray\u00E8l par\u00E8y nou dwe nou, n\u0027a kite l\u0027 pou li."
        },
        {
          "text": "Konsa, p\u0027ap gen moun p\u00F2v nan mitan nou, paske Sey\u00E8 a, Bondye nou an, va beni nou nan peyi l\u0027ap ban nou pou byen eritaj nou an, nan peyi nou pral pran pou nou an."
        },
        {
          "text": "Men, se pou nou toujou obeyi Sey\u00E8 a, se pou nou swiv pwen pa pwen tout k\u00F2mandman m\u0027ap ban nou j\u00F2di a."
        },
        {
          "text": "Wi, Sey\u00E8 a, Bondye nou an, va beni nou, jan li te pwom\u00E8t nou an, konsa n\u0027a gen lajan pou prete anpil l\u00F2t nasyon. Men, nou menm nou p\u0027ap janm bezwen prete nan men pesonn. N\u0027a donminen sou anpil l\u00F2t p\u00E8p. Men, yo yonn p\u0027ap gen pye sou kou nou."
        },
        {
          "text": "Si ta gen yon p\u00F2v nan mitan moun p\u00E8p Izray\u00E8l par\u00E8y nou yo k\u0027ap viv nan yonn nan lavil nan peyi Sey\u00E8 a te ban nou an, pa f\u00E8men k\u00E8 nou, pa refize lonje men bay fr\u00E8 nou ki nan nesesite."
        },
        {
          "text": "Okontr\u00E8, se pou nou lonje men ba li, n\u0027a prete l\u0027 lajan pou l\u0027 achte tou sa li bezwen."
        },
        {
          "text": "Pa kite ankenn move lide pase nan t\u00E8t nou pou nou ta di: Nou toupre sety\u00E8m lanne a, lanne pou nou annile d\u00E8t tout moun ki dwe nou, epi pou nou f\u00E8 move jan ak fr\u00E8 par\u00E8y nou ki nan nesesite, pou nou derefize prete l\u0027 anyen. Paske l\u00E8 sa a, l\u0027a rele Sey\u00E8 a, l\u0027a pale l\u0027 pou nou, epi n\u0027a gen t\u00F2."
        },
        {
          "text": "Non. Se pou nou prete l\u0027 epi l\u00E8 n\u0027ap prete l\u0027, se pou ou f\u00E8 l\u0027 ak tout k\u00E8 ou. Konsa, pout\u00E8t sa, Sey\u00E8 a, Bondye nou an, va beni nou nan tout travay nou, nan tou sa n\u0027ap f\u00E8."
        },
        {
          "text": "Va toujou gen k\u00E8k moun nan p\u00E8p Izray\u00E8l la k\u0027ap nan nesesite. Se pout\u00E8t sa mwen mande nou pou nou aprann louvri men nou bay fr\u00E8 par\u00E8y nou ki p\u00F2v osinon ki nan nesesite nan peyi nou an."
        },
        {
          "text": "Si yon moun menm ras ak nou, kit se gason, kit se fanm, vin vann t\u00E8t li ban nou pou li s\u00E8vi nou esklav, li va s\u00E8vi nou sizan. L\u00E8 sety\u00E8m lanne a va rive, se pou nou kite l\u0027 al f\u00E8 wout li."
        },
        {
          "text": "L\u00E8 n\u0027ap ranvwaye l\u0027 la, pa kite l\u0027 ale san nou pa ba li anyen."
        },
        {
          "text": "Men, n\u0027a f\u00E8 l\u0027 kado nan b\u00E8t nou yo, nan rek\u00F2t jaden nou, nan diven nou ak lwil nou, ki vle di n\u0027a separe av\u00E8 l\u0027 byen Sey\u00E8 a, Bondye nou an, te ban nou pou benediksyon."
        },
        {
          "text": "Pa bliye se esklav nou te ye tou nan peyi Lejip la, epi se Sey\u00E8 a, Bondye nou an, ki te delivre nou. Se pout\u00E8t sa mwen ban nou l\u00F2d sa a j\u00F2di a."
        },
        {
          "text": "Men, si yon esklav konsa di nou li p\u0027ap kite nou, paske li renmen nou ansanm ak tout moun lakay nou, paske nou aji byen av\u00E8 l\u0027,"
        },
        {
          "text": "l\u00E8 sa a, n\u0027a pran yon bagay pwenti, n\u0027a f\u00E8 l\u0027 pwoche b\u00F2 p\u00F2t devan lakay nou, n\u0027a p\u00E8se z\u00F2r\u00E8y li. Konsa, l\u0027a rete ap s\u00E8vi nou pou tout tan jouk li mouri. N\u0027a f\u00E8 menm bagay la tou pou fanm ki esklav lakay nou."
        },
        {
          "text": "Piga nou janm w\u00E8 sa tw\u00F2 r\u00E8d pou nou voye yon esklav tounen lakay li, paske li te s\u00E8vi nou pandan sizan pou mwatye pri nou ta peye yon moun k\u0027ap travay pou lajan lakay nou. Se konsa, Sey\u00E8 a, Bondye nou an, va beni nou nan tou sa n\u0027ap f\u00E8."
        },
        {
          "text": "Tout premye pitit mal fenm\u00E8l b\u00E8f nou osinon fenm\u00E8l mouton nou va f\u00E8, n\u0027a mete yo apa pou Bondye, Sey\u00E8 a. Piga nou janm f\u00E8 premye ti towo fenm\u00E8l b\u00E8f nou f\u00E8 a travay pou nou. Ni nou pa dwe janm taye lenn ki sou premye ti belye mouton fenm\u00E8l mouton nou yo f\u00E8 a."
        },
        {
          "text": "Chak lanne, nou menm ak tout fanmi nou, n\u0027a manje yo devan Sey\u00E8 a, kote Sey\u00E8 a, Bondye nou an, te chwazi a."
        },
        {
          "text": "Men, si l\u0027ap bwete, osinon si li p\u00E8di yon je, oswa si li gen nenp\u00F2t l\u00F2t enfimite ki konsekan, se pa pou nou touye l\u0027 pou Sey\u00E8 a, Bondye nou an."
        },
        {
          "text": "N\u0027a manje l\u0027 lakay nou, tout moun va manje ladan l\u0027, kit yo nan kondisyon pou s\u00E8vi Bondye, kit yo pa nan kondisyon pou f\u00E8 l\u0027, menm jan yo konn manje vyann gaz\u00E8l ak vyann towo b\u00E8f."
        },
        {
          "text": "Tans\u00E8lman, piga nou manje san l\u0027. Se pou nou vide tout san an at\u00E8 tankou dlo."
        }
      ]
    },
    {
      "VERS": [
        {
          "text": "L\u00E8 mwa Abib la va rive, se pou nou fete f\u00E8t delivrans lan pou Sey\u00E8 a, Bondye nou an, paske se yon jou lannwit konsa, nan mwa Abib la, Sey\u00E8 a, Bondye nou an, te f\u00E8 nou soti kite peyi Lejip la."
        },
        {
          "text": "Pou f\u00E8t delivrans lan, n\u0027a ofri b\u00E8f, kabrit ak mouton pou yo touye pou Sey\u00E8 a, Bondye nou an, kote li te chwazi pou yo adore l\u0027 la."
        },
        {
          "text": "L\u00E8 n\u0027ap manje vyann b\u00E8t nou touye pou mwen an, nou pa pou manje pen f\u00E8t ak ledven av\u00E8 l\u0027. Pandan s\u00E8t jou, n\u0027a manje pen f\u00E8t san ledven, pen malere, paske se prese prese nou te soti kite peyi Lejip la. Konsa, n\u0027a toujou chonje tout tray nou te pase jou nou t\u0027ap soti kite peyi Lejip la."
        },
        {
          "text": "Pandan s\u00E8t jou sa yo, pesonn nan peyi nou an pa gen dwa gen ledven lakay li. Epi nan vyann nou te ofri pou mwen nan asw\u00E8 premye jou a, pa kite anyen pase nwit pou denmen maten."
        },
        {
          "text": "Nou p\u0027ap gen dwa touye b\u00E8t nou ofri pou delivrans lan nan ankenn lavil Sey\u00E8 a va ban nou pou nou rete."
        },
        {
          "text": "Se va s\u00E8lman kote Sey\u00E8 a te chwazi pou f\u00E8 s\u00E8vis pou li a n\u0027a touye b\u00E8t delivrans lan nan asw\u00E8 apre sol\u00E8y fin kouche, paske se yon l\u00E8 konsa nou te soti kite peyi Lejip."
        },
        {
          "text": "N\u0027a kwit vyann b\u00E8t nou te ofri a epi n\u0027a manje l\u0027 kote Sey\u00E8 a te chwazi a. Apre sa, nan maten, n\u0027a vire do nou, n\u0027a tounen lakay nou."
        },
        {
          "text": "Pandan sis jou, n\u0027a manje pen f\u00E8t san ledven. Sou sety\u00E8m jou a, n\u0027a reyini tout moun pou f\u00E8 gwo s\u00E8vis pou Sey\u00E8 a, Bondye nou an. Jou sa a, nou p\u0027ap f\u00E8 ankenn travay."
        },
        {
          "text": "N\u0027a konte s\u00E8t senmenn apre premye jou nou konmanse ranmase rek\u00F2t grenn nan jaden nou yo."
        },
        {
          "text": "Apre sa, n\u0027a fete F\u00E8t Senmenn yo pou di Sey\u00E8 a, Bondye nou an, m\u00E8si. N\u0027a pote ba li ofrann n\u0027a vle dapre sa Sey\u00E8 a va ban nou nan fav\u00E8 li."
        },
        {
          "text": "N\u0027a f\u00E8 f\u00E8t devan Sey\u00E8 a, Bondye nou an, kote li te chwazi pou f\u00E8 s\u00E8vis pou li a, nou menm, pitit gason ak pitit fi nou yo, domestik nou yo, fanm kou gason, ansanm ak moun Levi yo ak moun l\u00F2t nasyon yo, timoun ki san papa ak fanm v\u00E8v k\u0027ap viv ansanm ak nou nan lavil kote nou rete a."
        },
        {
          "text": "N\u0027a toujou chonje nou menm tou yon l\u00E8 nou te esklav nan peyi Lejip. Se pout\u00E8t sa n\u0027a toujou obeyi tout lwa sa yo."
        },
        {
          "text": "L\u00E8 n\u0027a fin moulen grenn jaden nou yo, l\u00E8 n\u0027a fin kraze rezen nou yo, n\u0027a f\u00E8 f\u00E8t Joupa yo pandan s\u00E8t jou."
        },
        {
          "text": "N\u0027a pran kont plezi nou, nou menm, pitit gason ak pitit fi nou yo, ansanm ak moun Levi yo ak moun l\u00F2t nasyon yo, timoun ki san papa ak fanm v\u00E8v ki rete nan lavil kote nou ye a."
        },
        {
          "text": "Pandan s\u00E8t jou, n\u0027a f\u00E8 f\u00E8t pou Sey\u00E8 a, Bondye nou an, kote li menm li te chwazi a, paske Sey\u00E8 a, Bondye nou an, te beni nou nan tout rek\u00F2t nou yo, ak nan tout travay nou yo pou nou te ka kontan n\u00E8t ale."
        },
        {
          "text": "Twa fwa chak lanne, pou f\u00E8t Delivrans lan, pou f\u00E8t Premye Rek\u00F2t la ak pou f\u00E8t Joupa yo, chak gason nan peyi a va vin adore Sey\u00E8 a, Bondye nou an, kote Sey\u00E8 a te chwazi pou f\u00E8 s\u00E8vis pou li a. Yo p\u0027ap gen dwa vini de men vid."
        },
        {
          "text": "Men, yo chak va bay kich\u00F2y, dapre benediksyon Sey\u00E8 a, Bondye nou an, va ba yo."
        },
        {
          "text": "N\u0027a mete jij ak majistra nan chak lavil Sey\u00E8 a, Bondye nou an, va ban nou pou dirije tout branch fanmi nou yo. Y\u0027a f\u00E8 travay yo san patipri."
        },
        {
          "text": "Piga yo f\u00E8 ankenn lenjistis. Piga yo gade sou figi moun pou jije yo. Piga yo pran lajan anba nan men pesonn paske lajan konsa ka anpeche menm moun ki gen konprann w\u00E8 kl\u00E8, li ka f\u00E8 nou kondannen moun inonsan."
        },
        {
          "text": "Pa janm kite anyen anpeche nou rann jistis jan nou dwe f\u00E8 l\u0027 la. Konsa, n\u0027a kapab viv, n\u0027a kapab pran peyi Sey\u00E8 a, Bondye nou an, ap ban nou an pou nou."
        },
        {
          "text": "Piga nou janm plante ankenn poto Achera ni ankenn pyebwa repozwa pou s\u00E8vi nou zid\u00F2l b\u00F2 kote l\u00F2t\u00E8l n\u0027ap bati pou Sey\u00E8 a, Bondye nou an."
        },
        {
          "text": "Piga nou janm mete w\u00F2ch kanpe pou f\u00E8 s\u00E8vis zid\u00F2l. Sey\u00E8 a pa vle w\u00E8 bagay konsa menm."
        }
      ]
    },
    {
      "VERS": [
        {
          "text": "Piga nou janm pran yon b\u00E8f, osinon yon kabrit oswa yon mouton ki gen yon enfimite, osinon ki donmaje pou nou ofri bay Sey\u00E8 a, Bondye nou an, paske Sey\u00E8 a, Bondye nou an, pa vle w\u00E8 bagay konsa menm."
        },
        {
          "text": "Si ta gen nan mitan nou, nan yonn nan lavil Sey\u00E8 a, Bondye nou an, te ban nou yo, yon nonm osinon yon fanm ki ta f\u00E8 yon bagay ki pa f\u00E8 Sey\u00E8 a, Bondye nou an, plezi, si li ta rive pa kenbe kontra li pase ak Bondye a,"
        },
        {
          "text": "pou l\u0027 al f\u00E8 bagay Sey\u00E8 a pa janm mande nou f\u00E8, pou l\u0027 al s\u00E8vi l\u00F2t bondye, tankou sol\u00E8y, lalin osinon k\u00E8k l\u00F2t zetwal nan bann zetwal ki nan sy\u00E8l la,"
        },
        {
          "text": "epi sa rive tonbe nan z\u00F2r\u00E8y nou, l\u00E8 n\u0027a vin konn sa, n\u0027a chache konnen byen sa ki te pase. Si sa te f\u00E8t vre, si yo ka rive ban nou pr\u00E8v se yon moun nan p\u00E8p Izray\u00E8l la menm ki te f\u00E8 move bagay sa a,"
        },
        {
          "text": "l\u00E8 sa a, n\u0027a f\u00E8 yo pran moun ki te f\u00E8 move bagay sa a, fanm ou gason, y\u0027a mennen l\u0027 l\u00F2t b\u00F2 p\u00F2tay lavil la, y\u0027a kalonnen l\u0027 w\u00F2ch jouk li mouri."
        },
        {
          "text": "Anvan nou kondannen yon moun am\u00F2, f\u00F2k gen de osinon twa moun ki pou kanpe pou f\u00E8 depozisyon kont li. Si se yon s\u00E8l moun ki f\u00E8 depozisyon kont li, yo pa ka kondannen moun lan am\u00F2."
        },
        {
          "text": "L\u00E8fini, se temwen sa yo menm ki va bay moun yo kondannen an premye kout w\u00F2ch yo. Apre sa, r\u00E8s p\u00E8p la va kalonnen l\u0027 w\u00F2ch jouk li mouri. Se konsa n\u0027a wete bagay mal sa a ki t\u0027ap f\u00E8t nan mitan p\u00E8p la."
        },
        {
          "text": "Si yo ta mennen ban nou yon ka ki tw\u00F2 difisil pou nou jije, tankou ka yon moun ki touye yon l\u00F2t, osinon ka moun k\u0027ap diskite pou defann dwa yo ak enter\u00E8 yo, ou ank\u00F2 l\u00E8 yon moun resevwa yon move kou nan k\u00F2 l\u0027, ou nenp\u00F2t l\u00F2t ka ki ta prezante devan nou nan lavil kote nou rete a epi ki tw\u00F2 difisil pou nou jije l\u0027 nou menm, n\u0027a leve, n\u0027a moute kote Sey\u00E8 a, Bondye nou an, te chwazi pou yo f\u00E8 s\u00E8vis pou li a,"
        },
        {
          "text": "n\u0027 aval jwenn pr\u00E8t yo, moun L\u00E8vi yo, ak jij ki de s\u00E8vis l\u00E8 sa a, n\u0027a espoze ka a ba yo. Yo menm y\u0027a di nou ki jan pou nou rann jijman an."
        },
        {
          "text": "L\u00E8 sa a, nou menm pout\u00E8t pa nou, n\u0027a f\u00E8 tou sa moun ki rete kote Bondye te mete apa pou f\u00E8 s\u00E8vis pou li a te di nou. N\u0027a pran tout kalite prekosyon pou nou f\u00E8 tou sa yo te moutre nou an."
        },
        {
          "text": "Se pou nou rann jijman an dapre regleman yo te moutre nou an, dapre jan yo menm yo te jije bagay la, san nou pa chanje anyen nan sa yo te di nou an."
        },
        {
          "text": "Men, si yon moun ap f\u00E8 grandiz\u00E8, epi li pa koute ni pr\u00E8t ki la pou s\u00E8vis Bondye a, ni jij la, se pou yo touye l\u0027. Se konsa n\u0027a wete bagay mal sa a ki t\u0027ap f\u00E8t nan mitan p\u00E8p la."
        },
        {
          "text": "Konsa tou, l\u00E8 tout p\u00E8p la va konn sa, y\u0027a p\u00E8, yo p\u0027ap pran p\u00F2z grandiz\u00E8 yo ank\u00F2."
        },
        {
          "text": "L\u00E8 n\u0027a fin antre nan peyi Sey\u00E8 a, Bondye nou an, va ban nou an, l\u00E8 n\u0027a fin pran tout peyi a pou nou rete ladann l\u0027, si lide ta vin nan t\u00E8t nou pou nou di: Nou ta renmen gen yon wa pou gouv\u00E8nen nou tankou tout l\u00F2t nasyon k\u0027ap viv nan peyi ki sou fwonty\u00E8 nou yo,"
        },
        {
          "text": "se yon moun menm ras ak nou Sey\u00E8 a, Bondye nou an, va chwazi pou li mete wa sou nou. Nou pa gen dwa pran yon moun l\u00F2t nasyon ki pa menm ras av\u00E8k nou pou nou mete l\u0027 wa sou nou."
        },
        {
          "text": "Men, wa sa a pa bezwen gen kantite chwal pou lame li, ni li pa bezwen voye moun nan peyi Lejip al achte chwal pou kavalye l\u0027 yo, paske Sey\u00E8 a te di nou: Piga nou janm pran chemen tounen nan peyi sa a ank\u00F2."
        },
        {
          "text": "Wa a pa f\u00E8t pou l\u0027 gen anpil madanm, paske sa ka f\u00E8 l\u0027 p\u00E8di t\u00E8t li. Li pa f\u00E8t pou l\u0027 gen tw\u00F2p ajan ak tw\u00F2p l\u00F2 pou t\u00E8t pa l\u0027."
        },
        {
          "text": "L\u00E8 wa a va pran pouvwa a, l\u0027a mande pou yo kopye tout lalwa Bondye a nan yon liv pou s\u00E8vis pa li, dapre orijinal ki nan men pr\u00E8t fanmi Levi yo."
        },
        {
          "text": "Se pou li toujou gen liv la av\u00E8k li, se pou li li l\u0027 chak jou jouk li mouri, pou l\u0027 ka aprann gen krentif pou Sey\u00E8 a, Bondye li a, pou l\u0027 ka swiv tout prensip ki nan lalwa a, pou l\u0027 ka f\u00E8 tou sa yo mande l\u0027 f\u00E8 ladan l\u0027."
        },
        {
          "text": "Konsa, li p\u0027ap ka mete nan t\u00E8t li li plis pase r\u00E8s p\u00E8p la, li p\u0027ap janm dezobeyi ankenn l\u00F2d nan sa Sey\u00E8 a te bay la. Se konsa, ni li ni pitit li yo y\u0027a rete ch\u00E8f lontan nan mitan p\u00E8p Izray\u00E8l la."
        }
      ]
    },
    {
      "VERS": [
        {
          "text": "Pr\u00E8t yo, fanmi Levi yo, ki vle di tout gason ki nan branch fanmi Levi a, p\u0027ap gen anyen ki rele yo pa yo nan byen eritaj moun p\u00E8p Izray\u00E8l yo. Y\u0027a viv ak manje p\u00E8p la va ofri bay Sey\u00E8 a ak tou sa p\u00E8p la va mete apa pou Sey\u00E8 a."
        },
        {
          "text": "Moun fanmi Levi yo p\u0027ap gen anyen nan byen ki pou tout moun p\u00E8p Izray\u00E8l yo. Se Sey\u00E8 a ki p\u00F2syon pa yo jan li te di yo sa."
        },
        {
          "text": "L\u00E8 yon moun nan p\u00E8p la vin ofri yon b\u00E8f osinon yon kabrit, oswa yon mouton pou yo touye pou Sey\u00E8 a, men p\u00F2syon ki va rete pou pr\u00E8t fanmi Levi a. Men p\u00F2syon y\u0027a ba li: jigo a, machw\u00E8 yo ak gradoub la."
        },
        {
          "text": "N\u0027a ba li tou premye grenn n\u0027a rek\u00F2lte nan jaden ble nou yo, premye diven ak premye lwil n\u0027a f\u00E8, ansanm ak premye lenn mouton n\u0027a wete sou mouton nou yo."
        },
        {
          "text": "Paske se yo menm ak pitit gason yo Sey\u00E8 a te chwazi nan mitan tout moun p\u00E8p Izray\u00E8l yo pou s\u00E8vi l\u0027 pr\u00E8t pou tout tan."
        },
        {
          "text": "L\u00E8 yon moun fanmi Levi ki rete nan yonn nan lavil nou yo, nenp\u00F2t kote nan peyi Izray\u00E8l la, santi li ta renmen ale kote Sey\u00E8 a te chwazi pou yo f\u00E8 s\u00E8vis pou li a,"
        },
        {
          "text": "l\u00E8 li rive, si li f\u00E8 travay yon pr\u00E8t nan non Sey\u00E8 a, Bondye li a, tankou tout l\u00F2t fr\u00E8 moun fanmi Levi par\u00E8y li yo ki te toujou la ap s\u00E8vi devan Sey\u00E8 a,"
        },
        {
          "text": "l\u0027a resevwa menm kantite manje ak l\u00F2t yo, san yo pa bezwen konsidere sa li resevwa deja nan byen papa l\u0027."
        },
        {
          "text": "L\u00E8 n\u0027a fin antre nan peyi Sey\u00E8 a, Bondye nou an, va ban nou an, pa lage k\u00F2 nou nan f\u00E8 menm vye bagay moun l\u00F2t nasyon yo ap f\u00E8."
        },
        {
          "text": "Piga pesonn nan nou pran pitit gason osinon pitit fi li pou li boule nan dife pou zid\u00F2l. Piga gen pesonn nan mitan nou k\u0027ap f\u00E8 divin\u00F2, k\u0027ap etidye zetwal nan sy\u00E8l la pou konnen sa ki gen pou rive, k\u0027ap pran pwen, k\u0027ap f\u00E8 maji."
        },
        {
          "text": "Piga gen nan mitan nou moun k\u0027ap s\u00E8vi ak cham, moun ki pral nan tab tounant, k\u0027ap vizite moun ki konn tire kat, ak moun k\u0027ap rele m\u00F2 pou pale ak yo."
        },
        {
          "text": "Paske Sey\u00E8 a pa vle w\u00E8 moun k\u0027ap f\u00E8 bagay sa yo. Epitou, se paske moun l\u00F2t nasyon yo t\u0027ap f\u00E8 tout vye bagay sa yo kif\u00E8 Sey\u00E8 a, Bondye nou an, te mete yo dey\u00F2 pou nou ka pran plas yo."
        },
        {
          "text": "Piga nou janm f\u00E8 sa Sey\u00E8 a, Bondye nou an, pa vle nou f\u00E8."
        },
        {
          "text": "Bann nasyon nou pral mete dey\u00F2 nan peyi a, se moun ki te renmen koute sa divin\u00F2 ak moun k\u0027ap etidye zetwal yo ap di yo. Men nou menm, Sey\u00E8 a, Bondye nou an, pa penm\u00E8t nou f\u00E8 bagay konsa."
        },
        {
          "text": "Moyiz di p\u00E8p la konsa: -Sey\u00E8 a, Bondye nou an, gen pou l\u0027 voye yon pwof\u00E8t ban nou tankou l\u0027 te voye m\u0027 lan. Se va yonn nan nou, yon moun p\u00E8p Izray\u00E8l par\u00E8y nou. Se pou nou koute tou sa l\u0027a di nou."
        },
        {
          "text": "Se sa menm nou te mande Sey\u00E8 a, Bondye nou an, l\u00E8 nou tout te reyini sou m\u00F2n Or\u00E8b la. Nou t\u0027ap di nou pa vle tande vwa Sey\u00E8 a, Bondye nou an, ni nou pa ta renmen w\u00E8 gwo flanm dife sa a ank\u00F2 pou nou pa mouri."
        },
        {
          "text": "L\u00E8 sa a, Sey\u00E8 a di mwen konsa: Sa yo di a, se vre wi."
        },
        {
          "text": "M\u0027a chwazi yonn nan yo pou pwof\u00E8t, m\u0027a voye l\u0027 ba yo tankou mwen te voye ou la. M\u0027a mete paw\u00F2l mwen nan bouch li. Epi l\u0027a di p\u00E8p la tou sa m\u0027a ba li l\u00F2d di yo."
        },
        {
          "text": "Si yon moun pa koute sa pwof\u00E8t la ap di yo nan non mwen, se av\u00E8 m\u0027 menm l\u0027ap an af\u00E8. Se mwen menm menm la gen pou l\u0027 rann kont."
        },
        {
          "text": "Konsa tou, si yon pwof\u00E8t ta penm\u00E8t li louvri bouch li pou l\u0027 pale nan non mwen pou l\u0027 di sa mwen pa di l\u0027 di, oswa pou l\u0027 ta pale nan non l\u00F2t bondye, se pou yo touye l\u0027 pou sa l\u0027 f\u00E8 a."
        },
        {
          "text": "Koulye a nou dwe ap di nan k\u00E8 nou: Ki jan pou nou f\u00E8 konnen si sa pwof\u00E8t la ap di a se pa paw\u00F2l ki soti nan Bondye?"
        },
        {
          "text": "Enben, si pwof\u00E8t la di l\u0027ap pale nan non Sey\u00E8 a, epi sa li di a pa rive vre, l\u00E8 sa a, n\u0027a konnen Sey\u00E8 a pa t\u0027 janm di l\u0027 di paw\u00F2l konsa. Se l\u00F2g\u00E8y ki te pouse pwof\u00E8t la di sa l\u0027 di a. Nou pa bezwen p\u00E8 l\u0027."
        }
      ]
    },
    {
      "VERS": [
        {
          "text": "Moyiz di yo ank\u00F2: -L\u00E8 Sey\u00E8 a, Bondye nou an, va fin detwi nasyon sa yo pou l\u0027 ban nou peyi ki te pou yo a, l\u00E8 n\u0027a fin pran tout peyi a nan men yo pou nou rete nan lavil yo ak nan lakay yo,"
        },
        {
          "text": "n\u0027a chwazi twa lavil nan peyi Sey\u00E8 a, Bondye nou an, te ban nou pou nou rete a, n\u0027a mete yo apa."
        },
        {
          "text": "N\u0027a kenbe wout ki mennen nan lavil sa yo an bon eta. N\u0027a divize teritwa Sey\u00E8 a, Bondye nou an, te ban nou pou nou rete a an twa z\u00F2n ak yon lavil nan chak z\u00F2n. Konsa, nenp\u00F2t moun ki ta rive touye yon l\u00F2t ka kouri al kache nan yonn nan lavil sa yo pou sove lavi l\u0027."
        },
        {
          "text": "Men nan ki sikonstans yon moun ka kouri al kache nan yonn nan lavil sa yo pou sove lavi l\u0027: Se l\u00E8 yon moun touye yon fr\u00E8 par\u00E8y li san li pa f\u00E8 espre, san li pa janm gen anyen av\u00E8 l\u0027."
        },
        {
          "text": "Konsa, si de moun al nan bwa ansanm pou koupe bwa epi yonn ladan yo f\u00E8 sa li leve rach li pou l\u0027 koupe yon bwa epi rach la chape soti nan manch lan, l\u0027 al frape zanmi l\u0027 lan, li touye l\u0027 fr\u00E8t, yon nonm konsa gen dwa kouri al kache nan yonn nan lavil sa yo pou l\u0027 ka sove lavi l\u0027."
        },
        {
          "text": "Si te gen yon s\u00E8l lavil konsa, distans la ta ka tw\u00F2 long. L\u00E8 sa a, moun ki reskonsab pou tire revanj moun yo touye a, si l\u0027ap kouri d\u00E8y\u00E8 moun ki te f\u00E8 krim lan, li ta ka rapouswiv li. Nan k\u00E8 cho li, li ta ka ba l\u0027 yon kou, li touye l\u0027. L\u00E8 sa a, li ta touye yon inonsan, paske nonm lan pa t\u0027 f\u00E8 espre, li pa t\u0027 janm gen anyen nan k\u00E8 l\u0027 kont moun li touye a."
        },
        {
          "text": "Se pout\u00E8t sa mwen mande nou pou nou mete twa lavil konsa apa espre pou sa."
        },
        {
          "text": "Konsa tou, l\u00E8 Sey\u00E8 a, Bondye nou an, va f\u00E8 peyi nou an vin pi gran jan li te pwom\u00E8t zans\u00E8t nou yo, l\u00E8 l\u0027a ban nou tout peyi li te pwom\u00E8t l\u0027ap bay zans\u00E8t nou yo,"
        },
        {
          "text": "n\u0027a chwazi twa l\u00F2t lavil, n\u0027a mete sou sa nou genyen deja yo. Men, pa bliye, l\u0027ap ban nou peyi a, se pou nou toujou swiv tout l\u00F2d m\u0027ap ban nou j\u00F2di a, se pou nou toujou renmen Sey\u00E8 a Bondye nou an, pou nou swiv chemen li mete devan nou an."
        },
        {
          "text": "Se konsa, nou p\u0027ap kite yo touye moun ki inonsan nan peyi Sey\u00E8 a, Bondye nou an, te ban nou pou rele nou pa nou. Si nou kite sa rive, n\u0027a peye pou sa nou f\u00E8 a."
        },
        {
          "text": "Men, si yon moun rayi yon l\u00F2t, epi li pran veye l\u0027 jouk li tonbe sou li, li ba l\u0027 kou jouk li touye l\u0027, epi apre sa, li kouri al kache nan yonn nan lavil sa yo,"
        },
        {
          "text": "l\u00E8 sa a, ch\u00E8f fanmi ki reskonsab lavil kote li rete a va voye chache l\u0027 epi y\u0027a lage l\u0027 nan men fanmi pre moun ki mouri a pou yo touye l\u0027."
        },
        {
          "text": "N\u0027a san pitye pou li, n\u0027a wete moun k\u0027ap mache touye inonsan nan peyi Izray\u00E8l la. Se konsa tout bagay va mache byen pou nou."
        },
        {
          "text": "Nan peyi Sey\u00E8 a, Bondye nou an, pral ban nou pou nou rete a, pa janm deplase b\u00F2n t\u00E8 moun p\u00E8p Izray\u00E8l par\u00E8y nou. Kite yo kote zans\u00E8t nou yo te plante yo a."
        },
        {
          "text": "Depozisyon yon s\u00E8l temwen pa kont pou moutre si yon moun f\u00E8 yon krim, osinon yon bagay mal tout bon nan nenp\u00F2t akizasyon yo ta ka f\u00E8 sou do li. F\u00F2k gen de osinon twa temwen ki pou f\u00E8 depozisyon kont li pou akizasyon an ka kenbe."
        },
        {
          "text": "L\u00E8 yon fo temwen kanpe pou l\u0027 akize yon moun pou yon krim li pa f\u00E8,"
        },
        {
          "text": "de moun ki nan pwose yo va prezante ansanm devan l\u00F2t\u00E8l Sey\u00E8 a, devan pr\u00E8t yo ak jij yo ki des\u00E8vis l\u00E8 sa a."
        },
        {
          "text": "Jij yo va egzaminen ka a. Y\u0027a mennen yon bon ank\u00E8t jan yo dwe f\u00E8 l\u0027 la. Si yo jwenn se manti temwen an ap bay, se akize l\u0027ap akize yon moun p\u00E8p Izray\u00E8l par\u00E8y li pou yon bagay li pa janm f\u00E8,"
        },
        {
          "text": "n\u0027a f\u00E8 l\u0027 sibi chatiman li te vle pou moun li akize a. Se konsa n\u0027a wete mechanste sa a ki te nan mitan nou."
        },
        {
          "text": "L\u00E8 l\u00F2t moun yo va konn sa, y\u0027a p\u00E8, yo p\u0027ap rekonmanse f\u00E8 move bagay konsa ank\u00F2 nan mitan nou."
        },
        {
          "text": "Se pou nou san pitye pou moun konsa. Se pou nou f\u00E8 yo peye lavi pou lavi, yon je pou yon je, yon dan pou yon dan, yon men pou yon men, yon pye pou yon pye."
        }
      ]
    },
    {
      "VERS": [
        {
          "text": "L\u00E8 nou soti pou n\u0027 al goumen kont l\u00E8nmi nou yo, epi nou w\u00E8 yo gen plis chwal, plis cha lag\u00E8 ak plis moun pase nou, nou pa bezwen p\u00E8, paske Sey\u00E8 a, Bondye nou an, li menm ki te f\u00E8 nou moute soti nan peyi Lejip la, l\u0027ap kanpe la av\u00E8k nou."
        },
        {
          "text": "L\u00E8 l\u00E8 batay la rive, pr\u00E8t la va vanse, l\u0027a pale ak s\u00F2lda yo."
        },
        {
          "text": "L\u0027a di yo: -Koute byen, moun Izray\u00E8l yo: J\u00F2di a nou pral goumen kont l\u00E8nmi nou yo. K\u00E8 nou pa bezwen sote. Nou pa bezwen p\u00E8, nou pa bezwen tranble, ni nou pa bezwen kouri pou yo."
        },
        {
          "text": "Sey\u00E8 a, Bondye nou an, ap mache av\u00E8k nou. L\u0027a goumen pou nou kont l\u00E8nmi nou yo pou l\u0027 f\u00E8 nou genyen batay la."
        },
        {
          "text": "Apre sa, ch\u00E8f yo va pale ak s\u00F2lda yo. Y\u0027a di yo: -Eske gen yon moun la a ki f\u00E8k fin bati yon kay, men ki poko f\u00E8 s\u00E8vis pou mete kay la apa pou Bondye? Si gen yon moun konsa, pito l\u0027 al f\u00E8 wout li lakay li, paske li ka mouri nan goumen an, epi se yon l\u00F2t moun ki va f\u00E8 s\u00E8vis pou mete kay la apa pou Bondye."
        },
        {
          "text": "Eske gen yon moun la a ki f\u00E8k plante yon jaden rezen epi ki poko gen chans f\u00E8 yon rek\u00F2t rezen menm? Si gen yon moun konsa, pito l\u0027 al f\u00E8 wout li lakay li, paske li ka mouri nan batay la, epi se va yon l\u00F2t moun ki va jwi jaden rezen l\u0027 lan."
        },
        {
          "text": "Eske gen yon moun isit la ki fiyanse pou l\u0027 marye? Si gen yon moun konsa, pito l\u0027 al f\u00E8 wout li lakay li, paske li ka mouri nan lag\u00E8 a epi se yon l\u00F2t moun ki va marye ak fiyanse l\u0027 la."
        },
        {
          "text": "Apre sa, ch\u00E8f yo va di s\u00F2lda yo ank\u00F2: -Eske gen yon moun la a ki p\u00E8, ki santi li pa gen kouraj pou l\u0027 al goumen? Si gen yon moun konsa, pito l\u0027 al f\u00E8 wout li lakay li, paske li ka kraze kouraj l\u00F2t yo tou."
        },
        {
          "text": "L\u00E8 ch\u00E8f yo va fin pale konsa ak s\u00F2lda yo, y\u0027a chwazi yon kaptenn pou chak divizyon pou mache alat\u00E8t lame a."
        },
        {
          "text": "L\u00E8 n\u0027ap pwoche b\u00F2 yon lavil pou n\u0027 atake l\u0027, premye bagay n\u0027a f\u00E8, n\u0027a mande l\u0027 pou l\u0027 f\u00E8 lap\u00E8 ak nou."
        },
        {
          "text": "Si yo dak\u00F2, si yo louvri p\u00F2tay lavil la ban nou, tout moun nan lavil la va travay f\u00E8 k\u00F2ve pou nou, y\u0027a tounen esklav nou."
        },
        {
          "text": "Men, si yo refize f\u00E8 lap\u00E8 ak nou epi yo mande goumen, n\u0027a s\u00E8nen lavil la toupatou epi n\u0027a atake l\u0027."
        },
        {
          "text": "Sey\u00E8 a, Bondye nou an, va lage l\u0027 nan men nou. Epi n\u0027a touye d\u00E8nye gason ki nan lavil la."
        },
        {
          "text": "Men, n\u0027a pran tout fanm yo, tout pitit yo, tout b\u00E8t yo ak tou sa ki nan lavil la, ak tout byen l\u00E8nmi yo va kite pou nou. N\u0027a manje tou sa n\u0027a pran nan men l\u00E8nmi nou yo paske se Sey\u00E8 a menm ki ban nou yo."
        },
        {
          "text": "Se konsa n\u0027a f\u00E8 sa pou tout lavil ki byen lwen nou, andey\u00F2 limit peyi Sey\u00E8 a ban nou pou nou rete a."
        },
        {
          "text": "Men, l\u00E8 nou pran yon lavil ki nan limit peyi Sey\u00E8 a ap ban nou pou nou rete a, se pou nou touye tou sa ki vivan ladan l\u0027."
        },
        {
          "text": "Se pou nou touye tout moun sa yo: moun Et yo, moun Amori yo, moun Kanaran yo, moun Fer\u00E8z yo, moun Ivi yo, moun Jebis vo. Se pou nou ofri yo bay Sey\u00E8 a, Bondye nou an, jan li te ban nou l\u00F2d la."
        },
        {
          "text": "Se pou nou dispar\u00E8t yo pou yo pa f\u00E8 nou tonbe nan peche kont Sey\u00E8 a, Bondye nou an, pou yo pa moutre nou f\u00E8 tout vye bagay l\u00E8d y\u0027ap f\u00E8 pou bondye pa yo."
        },
        {
          "text": "Si l\u00E8 n\u0027ap atake yon lavil nou w\u00E8 nou blije s\u00E8nen l\u0027 pandan lontan anvan pou nou ka pran l\u0027, piga nou koupe ankenn pyebwa ki bay fwi, paske nou ka bezwen fwi yo pou nou manje. Pa koupe pyebwa yo. Se pyebwa ase yo ye, se pa moun yo ye. Ou pa ka aji av\u00E8k yo tankou moun ki nan lavil ou s\u00E8nen an."
        },
        {
          "text": "Men, nou gen dwa debranche pyebwa ki pa bay fwi, nou ka koupe yo, nou ka s\u00E8vi ak yo pou f\u00E8 zouti pou atake lavil la jouk lavil la va tonbe nan men nou."
        }
      ]
    },
    {
      "VERS": [
        {
          "text": "Si nan peyi Sey\u00E8 a, Bondye nou an, te ban nou pou n\u0027 rete a, nou rive jwenn kadav yon moun yo sasinen nan yon jaden, san nou pa konnen ki moun ki f\u00E8 sa,"
        },
        {
          "text": "ch\u00E8f fanmi yo ak jij yo va soti, y\u0027a mezire distans ki genyen ant kote yo jwenn kadav la ak lavil ki toupre yo."
        },
        {
          "text": "Y\u0027a w\u00E8 lavil ki pi pre a. Le sa a, ch\u00E8f fanmi ki reskonsab lavil ki pi pre kote yo te jwenn kadav la va pran yon jenn ti gaz\u00E8l b\u00E8f ki poko janm s\u00E8vi pou f\u00E8 ankenn travay."
        },
        {
          "text": "Y\u0027a mennen l\u0027 b\u00F2 yon larivy\u00E8 ki pa janm ch\u00E8ch, nan yon pozisyon kote t\u00E8 a pa janm travay ni sekle. Epi se la y\u0027a kase kou l\u0027."
        },
        {
          "text": "Apre sa, pr\u00E8t yo, pitit Levi yo, va vini, paske se yo menm Sey\u00E8 a, Bondye nou an, te chwazi pou f\u00E8 s\u00E8vis pou li ak pou beni p\u00E8p la nan non li. Se yo menm ki pou bay d\u00E8nye mo a l\u00E8 gen diskisyon, l\u00E8 gen san dey\u00F2."
        },
        {
          "text": "Apre sa, ch\u00E8f fanmi ki reskonsab lavil ki pi pre kote yo te jwenn kadav la va lave men yo ak dlo anwo gaz\u00E8l yo te touye a."
        },
        {
          "text": "Y\u0027a di: Se pa nou ki touye moun sa a, ni nou pa w\u00E8 ki moun ki f\u00E8 krim sa a."
        },
        {
          "text": "Sey\u00E8! Ou menm ki te delivre moun Izray\u00E8l yo anba moun peyi Lejip yo, padonnen p\u00E8p ou a. Pa rann nou reskonsab lanm\u00F2 yon inonsan yo touye. Bondye va padonnen krim ki f\u00E8t la."
        },
        {
          "text": "Se konsa, n\u0027a f\u00E8 sa Sey\u00E8 a te ban nou l\u00F2d f\u00E8 a, yo p\u0027ap rann nou reskonsab lanm\u00F2 inonsan yo touye a."
        },
        {
          "text": "L\u00E8 n\u0027ap f\u00E8 lag\u00E8 ak l\u00E8nmi nou yo epi Sey\u00E8 a, Bondye nou an, f\u00E8 nou genyen yo, li f\u00E8 nou f\u00E8 anpil prizonye,"
        },
        {
          "text": "si yonn nan nou w\u00E8 pami prizonye yo yon b\u00E8l fanm, epi li tonbe damou pou li, l\u0027a gen dwa pran l\u0027 pou madanm li."
        },
        {
          "text": "L\u0027a mennen l\u0027 lakay li. Fanm lan va koupe tout cheve nan t\u00E8t li, l\u0027a koupe tout zong dw\u00E8t ak tout zong pye l\u0027 yo,"
        },
        {
          "text": "l\u0027a wete rad ki te sou li l\u00E8 yo te f\u00E8 l\u0027 prizonye a. L\u0027a rete anndan kay nonm lan pandan yon mwa ap kriye pou papa l\u0027 ak manman l\u0027. Apre sa, nonm lan va pwoche b\u00F2 kote l\u0027, l\u0027a marye av\u00E8 l\u0027, l\u0027a pran l\u0027 pou madanm li."
        },
        {
          "text": "Si apre sa, rive yon l\u00E8 nonm lan pa renmen l\u0027 ank\u00F2, l\u0027a kite l\u0027 al f\u00E8 wout li. Li p\u0027ap ka vann li pou lajan, ni li pa ka aji av\u00E8 l\u0027 tankou yon esklav, paske se f\u00F2se li te f\u00F2se l\u0027 vin madanm li."
        },
        {
          "text": "Sipoze yon nonm ki gen de madanm, gen yonn li renmen plis pase l\u00F2t epi tou de madanm yo f\u00E8 pitit gason pou li. Men, premye pitit gason l\u0027 lan twouve se pitit fanm li renmen mwens lan li ye."
        },
        {
          "text": "L\u00E8 l\u00E8 a va rive pou l\u0027 separe byen l\u0027 yo bay pitit li yo, li p\u0027ap ka f\u00E8 patipri pou l\u0027 pran pitit gason fanm li pi renmen an pou l\u0027 ba li p\u00F2syon ki pou ale pou premye pitit gason an, p\u00F2syon ki pou pitit gason fanm li renmen mwens lan."
        },
        {
          "text": "W\u00E8 pa w\u00E8, se pou l\u0027 respekte dwa premye pitit gason l\u0027 lan, dwa pitit gason fanm li renmen mwens lan. L\u0027a ba li de fwa laval\u00E8 sa li gen pou l\u0027 bay chak l\u00F2t pitit li yo, paske se li menm ki premye pitit gason li te f\u00E8 l\u00E8 li te jenn gason. Se li ki gen tout dwa yon premye pitit gason genyen."
        },
        {
          "text": "Si yonn nan nou gen yon pitit gason ki radi, ki gen t\u00E8t di, ki pa vle koute ni manman l\u0027 ni papa l\u0027 l\u00E8 y\u0027ap pale ak li, yo te m\u00E8t bat li, sa antre nan yon z\u00F2r\u00E8y soti nan l\u00F2t la,"
        },
        {
          "text": "manman l\u0027 ak papa l\u0027 va kenbe l\u0027, y\u0027a trennen l\u0027 devan ch\u00E8f fanmi yo, nan tribinal ki b\u00F2 p\u00F2tay lavil kote yo rete a."
        },
        {
          "text": "Epi y\u0027a di yo: Men pitit gason nou an. Nou mennen l\u0027 ban nou paske li radi, l\u0027ap f\u00E8 wondonmon, li pa vle koute l\u00E8 n\u0027ap pale av\u00E8 l\u0027. L\u0027ap gaspiye tout lajan nou nan bweson, li nan tout kalite vis."
        },
        {
          "text": "L\u00E8 sa a, tout gason ki rete nan lavil la va kalonnen l\u0027 w\u00F2ch jouk yo touye l\u0027. Se konsa n\u0027a wete bagay mal sa a ki t\u0027ap f\u00E8t nan mitan nou an. Tout moun nan p\u00E8p Izray\u00E8l la va konn sa, y\u0027a mache sou piga yo."
        },
        {
          "text": "Si yo kondannen yon moun pou yon krim li f\u00E8, epi l\u00E8 yo fin touye l\u0027, yo pann kadav la nan yon pyebwa,"
        },
        {
          "text": "pa janm kite kadav la pase nwit sou pyebwa a. Se pou nou antere l\u0027 menm jou a, paske yon kadav pann nan yon pyebwa se bagay ki pa f\u00E8 Bondye plezi. Se konsa nou p\u0027ap kite yo f\u00E8 ankenn vye bagay ki pou f\u00E8 Sey\u00E8 a, Bondye nou an, vire do ban nou nan peyi Sey\u00E8 a pral ban nou pou nou rete a."
        }
      ]
    },
    {
      "VERS": [
        {
          "text": "L\u00E8 nou jwenn b\u00E8f osinon kabrit yon moun p\u00E8p Izray\u00E8l par\u00E8y nou ki kase k\u00F2d, pa f\u00E8 tankou nou pa w\u00E8. Se pou nou pran l\u0027 mennen l\u0027 tounen ba li."
        },
        {
          "text": "Men, si m\u00E8t b\u00E8t la rete tw\u00F2 lwen, osinon si nou pa konnen pou ki moun li ye, n\u0027a pran l\u0027, n\u0027a mennen l\u0027 lakay nou. N\u0027a kenbe l\u0027 lakay nou jouk m\u00E8t li va vin chache l\u0027. L\u00E8 sa a n\u0027a renm\u00E8t li li."
        },
        {
          "text": "N\u0027a f\u00E8 menm jan an tou pou bourik, rad osinon nenp\u00F2t bagay yon moun p\u00E8p Izray\u00E8l par\u00E8y nou ta rive p\u00E8di epi se nou ki ta jwenn li. Pa f\u00E8 tankou nou pa w\u00E8 sa."
        },
        {
          "text": "L\u00E8 nou w\u00E8 bourik osinon b\u00E8f yon moun p\u00E8p Izray\u00E8l par\u00E8y nou kouche nan chemen, pa f\u00E8 tankou nou pa w\u00E8 sa. Se pou nou ride l\u0027 f\u00E8 l\u0027 kanpe ank\u00F2."
        },
        {
          "text": "Fanm pa gen dwa mete rad gason sou yo. Gason pa gen dwa mete rad fanm sou yo. Sey\u00E8 a, Bondye nou an, pa vle w\u00E8 moun k\u0027ap f\u00E8 bagay konsa."
        },
        {
          "text": "Si sou chemen nou, nou jwenn yon nich zwazo, swa sou yon pyebwa, swa at\u00E8 av\u00E8k manman zwazo a kouche sou pitit li yo, osinon sou ze l\u0027ap kouve, piga nou pran manman zwazo a sou nich la."
        },
        {
          "text": "N\u0027a kite manman zwazo a vole ale, n\u0027a pran ti zwazo yo s\u00E8lman. Se konsa Bondye va f\u00E8 tout zaf\u00E8 nou mache byen, l\u0027a f\u00E8 nou viv lontan."
        },
        {
          "text": "L\u00E8 n\u0027ap bati yon kay n\u00E8f, n\u0027a mete balistrad pou moun pa sot tonbe sou teras twati a. Konsa yo p\u0027ap ka rann nou reskonsab si yon moun ta rive tonbe epi li mouri lakay nou."
        },
        {
          "text": "Pa janm plante ankenn l\u00F2t kalite grenn nan jaden rezen nou. Si nou f\u00E8 sa, nou p\u0027ap ka s\u00E8vi ni av\u00E8k rezen yo ni av\u00E8k rek\u00F2t l\u00F2t grenn nou te plante yo."
        },
        {
          "text": "Piga nou mete b\u00E8f ak bourik ansanm pou rale chari."
        },
        {
          "text": "Piga nou janm mete sou nou rad ki f\u00E8t ak div\u00E8s kalite lenn ak twal fin blan tise ansanm."
        },
        {
          "text": "N\u0027a mete yon ponpon nan kat kwen rad nou mete sou nou."
        },
        {
          "text": "Sipoze yon nonm pran yon fanm pou madanm li, li kouche av\u00E8 l\u0027, epi apre sa, li vin pa renmen l\u0027 ank\u00F2."
        },
        {
          "text": "L\u00E8 sa a, li ba l\u0027 tout kalite defo ki genyen, li avili l\u0027 devan tout moun, li di: Fanm sa a pa di m\u0027 anyen ank\u00F2, paske l\u00E8 m\u0027 marye av\u00E8 l\u0027, l\u00E8 nou vin ansanm, mwen te jwenn li pa t\u0027 tifi."
        },
        {
          "text": "Enben, l\u00E8 sa a, papa ak manman jenn madanm lan va pran dra maryaj la ki gen pr\u00E8v madanm lan te tifi, y\u0027a pote l\u0027 nan tribinal b\u00F2 p\u00F2tay lavil la, y\u0027a moutre ch\u00E8f fanmi lavil yo li."
        },
        {
          "text": "Epi, papa jenn ti madanm lan va di ch\u00E8f fanmi yo: mwen te bay nonm sa a pitit fi mwen pou madanm. Koulye a, li pa renmen l\u0027 ank\u00F2,"
        },
        {
          "text": "li pretann di madanm lan plen defo, l\u0027ap di: O wi, mwen pa jwenn madanm lan tifi, men mwen pote ban nou pr\u00E8v li te tifi. Epi l\u0027a louvri dra a devan tout ch\u00E8f fanmi lavil la."
        },
        {
          "text": "L\u00E8 sa a ch\u00E8f fanmi lavil yo va pran mari a, y\u0027a bat li byen bat."
        },
        {
          "text": "Y\u0027a f\u00E8 l\u0027 peye yon amann, y\u0027a f\u00E8 l\u0027 bay san py\u00E8s ajan, y\u0027a renm\u00E8t bay papa jenn fanm lan, paske li te pale yon jenn tifi moun Izray\u00E8l yo mal. L\u00E8fini l\u0027a blije rete ak fanm lan, li p\u0027ap janm ka div\u00F2se av\u00E8 l\u0027, jouk li menm li mouri."
        },
        {
          "text": "Men, si sa mari a te di a se te vre, kif\u00E8 yo pa t\u0027 kapab bay pr\u00E8v madanm lan te tifi,"
        },
        {
          "text": "y\u0027a pran ti madanm lan, y\u0027a mennen l\u0027 dey\u00F2 devan lakay papa l\u0027, epi tout gason ki rete nan lavil la va kalonnen l\u0027 w\u00F2ch jouk li mouri, paske li te f\u00E8 yon wont nan peyi Izray\u00E8l la, li te lage k\u00F2 l\u0027 nan dez\u00F2d antan li te lakay papa l\u0027. Se konsa n\u0027a wete bagay mal k\u0027ap f\u00E8t nan mitan nou."
        },
        {
          "text": "Si nou bare yon nonm ap kouche ak yon madan marye, yo tou de f\u00E8t pou mouri, ni n\u00E8g ki te kouche ak fanm lan ni fanm lan tou. Se konsa n\u0027a wete bagay mal k\u0027ap f\u00E8t nan mitan nou."
        },
        {
          "text": "Si yon jenn fi tifi fiyanse ak yon nonm epi yon l\u00F2t n\u00E8g kontre av\u00E8 l\u0027 nan yon lavil, li kouche av\u00E8 l\u0027 epi moun bare yo, n\u0027a kalonnen yo w\u00F2ch jouk yo mouri. Jenn fi a va mouri paske se nan mitan yon lavil li ye, li ta ka rele mande sekou."
        },
        {
          "text": "N\u00E8g la va mouri tou paske li te avili yon fi ki te fiyanse ak yon moun p\u00E8p Izray\u00E8l par\u00E8y li. Wi, se konsa n\u0027a wete bagay mal k\u0027ap f\u00E8t nan mitan nou."
        },
        {
          "text": "Men, si se andey\u00F2 lwen kay moun n\u00E8g la te kontre ak jenn fi fiyanse a, epi li kenbe l\u0027, li kouche av\u00E8 l\u0027, se n\u00E8g la s\u00E8lman ki pou mouri."
        },
        {
          "text": "Yo pa gen dwa f\u00E8 jenn fi a anyen, paske li pa f\u00E8 anyen la a pou li ta merite lanm\u00F2. Se menm jan si se te yon nonm ki atake yon l\u00F2t epi li touye l\u0027."
        },
        {
          "text": "N\u00E8g la te kontre av\u00E8 l\u0027 andey\u00F2 lwen kay. Jenn fi a te ka rele, men pa t\u0027 gen pesonn pou pote l\u0027 sekou."
        },
        {
          "text": "Si yon nonm kontre ak yon jenn fi ki tifi lakay papa l\u0027, ki poko fiyanse, epi li kenbe l\u0027, li f\u00F2se l\u0027 kouche av\u00E8 l\u0027, si yo bare yo,"
        },
        {
          "text": "n\u00E8g ki te kouche av\u00E8k fi a va gen pou l\u0027 bay papa fi a senkant py\u00E8s ajan. Li va pran fi a pou madanm li, paske li te f\u00F2se l\u0027 kouche av\u00E8 l\u0027. Li p\u0027ap janm ka div\u00F2se av\u00E8 l\u0027 jouk li mouri."
        },
        {
          "text": "Yon nonm pa gen dwa kouche ak madanm papa l\u0027. Li pa gen dwa avili papa l\u0027 konsa."
        }
      ]
    },
    {
      "VERS": [
        {
          "text": "L\u00E8 yon nonm gen grenn li yo kraze, osinon pati li koupe, li pa gen dwa par\u00E8t t\u00E8t li ank\u00F2 nan reyinyon p\u00E8p la ap f\u00E8 pou f\u00E8 s\u00E8vis pou Sey\u00E8 a."
        },
        {
          "text": "Konsa tou, yon nonm ki gen san mele pa gen dwa par\u00E8t t\u00E8t li nan reyinyon p\u00E8p la ap f\u00E8 pou f\u00E8 s\u00E8vis pou Sey\u00E8 a, ni pitit li yo, ni pitit pitit li yo, te m\u00E8t sou dis jenerasyon."
        },
        {
          "text": "Moun Amon yo ak moun Moab yo p\u0027ap janm gen dwa par\u00E8t t\u00E8t yo nan reyinyon n\u0027ap f\u00E8 pou f\u00E8 s\u00E8vis pou Bondye, ni pitit yo, ni pitit pitit yo, te m\u00E8t sou dis jenerasyon."
        },
        {
          "text": "Paske le nou te sou wout nou, apre nou te fin kite peyi Lejip la, yo pa t\u0027 ofri nou manje ak dlo. Okontr\u00E8, yo te peye Balaram, pitit gason Bej\u00F2 a, pou l\u0027 te soti lavil Pet\u00F2 nan Mezopotami, vin ban nou madichon."
        },
        {
          "text": "Men, Sey\u00E8 a, Bondye nou an, te refize koute Balaram, epi li f\u00E8 madichon an tounen benediksyon pou nou, paske Sey\u00E8 a, Bondye nou an, renmen nou."
        },
        {
          "text": "Konsa, toutotan n\u0027ap viv sou lat\u00E8, piga nou janm f\u00E8 anyen ni pou ede yo ni pou f\u00E8 yo plezi."
        },
        {
          "text": "Pa meprize moun Edon yo. Se moun menm ras av\u00E8 nou yo ye. Pa meprize moun peyi Lejip yo non plis, paske yon l\u00E8 se nan peyi yo nou te rete."
        },
        {
          "text": "L\u00E8 moun sa yo vin rete nan peyi nou an, sou twa jenerasyon, pitit yo va gen dwa vin nan reyinyon n\u0027ap f\u00E8 pou f\u00E8 s\u00E8vis pou Bondye."
        },
        {
          "text": "L\u00E8 n\u0027ap f\u00E8 lag\u00E8 ak l\u00E8nmi nou yo, antan n\u0027ap viv nan kan, se pou nou egzante tou sa ki ka mete nou nan kondisyon pou nou pa ka f\u00E8 s\u00E8vis Bondye."
        },
        {
          "text": "Si yon moun ta nan kondisyon pou li pa ka s\u00E8vi Bondye paske li te voye sou li lannwit, l\u0027a soti kite kan an, l\u0027a rete dey\u00F2 pou tout jounen an."
        },
        {
          "text": "Nan asw\u00E8, l\u0027a lave k\u00F2 l\u0027. Apre sol\u00E8y kouche, l\u0027a ka antre nan kan an ank\u00F2."
        },
        {
          "text": "N\u0027a chwazi yon kote andey\u00F2 limit kan an kote n\u0027a ka ale f\u00E8 bezwen nou."
        },
        {
          "text": "N\u0027a pran yon pikwa nan zouti nou yo, n\u0027a fouye yon twou, n\u0027a degaje nou, epi n\u0027a kouvri l\u0027 ak t\u00E8."
        },
        {
          "text": "Sey\u00E8 a, Bondye nou an, ap pwonmennen nan tout kan an pou l\u0027 pwoteje nou, pou l\u0027 lage l\u00E8nmi nou yo nan men nou. Se pout\u00E8t sa, se pou nou toujou kenbe kan an pw\u00F2p n\u00E8t pou Sey\u00E8 a pa w\u00E8 anyen ladan l\u0027 ki pou ba l\u0027 k\u00E8 tounen epi ki pou ta f\u00E8 l\u0027 vire do ban nou."
        },
        {
          "text": "Si yon esklav sove lakay m\u00E8t li vin mande nou pwoteksyon, nou pa gen dwa renm\u00E8t li bay m\u00E8t li."
        },
        {
          "text": "N\u0027a kite l\u0027 viv av\u00E8k nou nan mitan p\u00E8p la, nan nenp\u00F2t ki lavil l\u0027a chwazi, kote l\u0027a pi pito. Pa janm pwofite sou li."
        },
        {
          "text": "Piga ankenn gason ni ankenn fanm nan p\u00E8p Izray\u00E8l la al pote t\u00E8t yo f\u00E8 jenn\u00E8s nan s\u00E8vis pou zid\u00F2l moun l\u00F2t nasyon yo."
        },
        {
          "text": "Pa janm kite yon fanm osinon yon gason vin nan tanp Bondye a pou f\u00E8 ankenn ofrann ak lajan yo f\u00E8 nan kondisyon sa a, paske Sey\u00E8 a pa vle w\u00E8 moun k\u0027ap f\u00E8 bagay konsa."
        },
        {
          "text": "Piga nou janm f\u00E8 yon moun p\u00E8p Izray\u00E8l par\u00E8y nou peye enter\u00E8 l\u00E8 nou prete l\u0027 lajan, osinon manje, osinon nenp\u00F2t l\u00F2t bagay."
        },
        {
          "text": "Nou gen dwa egzije yon moun l\u00F2t nasyon pou l\u0027 peye nou enter\u00E8 sou sa nou prete l\u0027. Men, nou pa ka f\u00E8 yon moun p\u00E8p Izray\u00E8l par\u00E8y nou sa. Se konsa, Sey\u00E8 a, Bondye nou an, va beni nou nan tou sa nou pral f\u00E8 nan peyi Bondye pral ban nou pou rele nou pa nou."
        },
        {
          "text": "L\u00E8 yonn nan nou pwom\u00E8t Sey\u00E8 a n\u0027ap f\u00E8 kich\u00F2y pou li, pa kite tw\u00F2p tan pase anvan nou kenbe pwom\u00E8s la, paske Sey\u00E8 a, Bondye nou an, p\u0027ap manke mande nou kont. L\u00E8 sa a, n\u0027a gen yon peche sou konsyans nou."
        },
        {
          "text": "Si nou pa f\u00E8 Sey\u00E8 a ankenn pwom\u00E8s, nanpwen peche nan sa."
        },
        {
          "text": "Men, depi yon paw\u00F2l sot nan bouch nou, f\u00F2k nou kenbe l\u0027. L\u00E8 nou f\u00E8 Sey\u00E8 a yon pwom\u00E8s ak pw\u00F2p bouch nou san anyen pa t\u0027 f\u00F2se nou f\u00E8 l\u0027, se pou nou kenbe l\u0027."
        },
        {
          "text": "L\u00E8 nou pase nan jaden rezen yon moun p\u00E8p Izray\u00E8l par\u00E8y nou, nou gen dwa manje kont rezen nou, jan nou vle. Men, piga nou pran anyen pote ale."
        },
        {
          "text": "Si nou antre nan jaden ble yon moun p\u00E8p Izray\u00E8l par\u00E8y nou, si ble a mi, nou gen dwa kase k\u00E8k zepi ak men nou. Men, piga nou mete manch\u00E8t pou koupe ble ki mi nan jaden moun p\u00E8p Izray\u00E8l par\u00E8y nou."
        }
      ]
    },
    {
      "VERS": [
        {
          "text": "Si yon nonm marye ak yon fanm epi rive yon l\u00E8 fanm lan pa f\u00E8 l\u0027 plezi ank\u00F2, paske li dekouvri nan fanm lan yon bagay ki pa byen, l\u0027a ekri yon papye div\u00F2s bay fanm lan, epi l\u0027a voye l\u0027 tounen lakay papa l\u0027."
        },
        {
          "text": "Apre sa, si fanm lan kite kay papa l\u0027, l\u0027 al marye ak yon l\u00F2t gason,"
        },
        {
          "text": "sipoze dezy\u00E8m mari a tou ta rive pa vle w\u00E8 l\u0027, epi li ekri yon l\u00E8t div\u00F2s ba li, epi li voye l\u0027 tounen lakay papa l\u0027 ank\u00F2, osinon sipoze dezy\u00E8m mari a ta rive mouri,"
        },
        {
          "text": "l\u00E8 sa a, premye mari a p\u0027ap ka marye av\u00E8 l\u0027 ank\u00F2. Se pou li konsidere fanm lan tankou yon moun ki pa nan kondisyon pou s\u00E8vi Bondye. Paske si li marye av\u00E8 l\u0027 apre sa, l\u0027ap f\u00E8 yon bagay Sey\u00E8 a pa vle w\u00E8. Piga nou rale madichon sou peyi Sey\u00E8 a, Bondye nou an, ap ban nou pou rele nou pa nou an."
        },
        {
          "text": "Si yon nonm f\u00E8k marye, li pa f\u00E8t pou l\u0027 al nan lag\u00E8, ni yo pa bezwen mande l\u0027 f\u00E8 ankenn travay nan s\u00E8vis piblik pandan ennan. Konsa, pandan tan sa a, l\u0027a lib pou l\u0027 rete lakay li pou l\u0027 f\u00E8 k\u00E8 madanm li kontan."
        },
        {
          "text": "L\u00E8 n\u0027ap prete yon moun lajan, nou pa gen dwa pran de w\u00F2l moulen li yo, pa menm yon s\u00E8l ladan yo, pou garanti. Si nou f\u00E8 sa, se tankou si se te lavi moun lan menm nou te pran pou garanti."
        },
        {
          "text": "Si yo bare yon moun p\u00E8p Izray\u00E8l ap kenbe yon moun p\u00E8p Izray\u00E8l par\u00E8y li pou f\u00E8 l\u0027 tounen esklav li osinon pou l\u0027 vann li, se pou yo touye l\u0027. Se konsa n\u0027a wete bagay mal k\u0027ap f\u00E8t nan mitan nou."
        },
        {
          "text": "L\u00E8 gen yon ka move maladi po, se pou nou s\u00E8ten yo f\u00E8 tou sa moun Levi yo mande f\u00E8. Se pou nou swiv tout regleman mwen te ba yo sou sa."
        },
        {
          "text": "Pa janm bliye sa Sey\u00E8 a, Bondye nou an, te f\u00E8 Miryam, l\u00E8 nou t\u0027ap soti kite peyi Lejip la."
        },
        {
          "text": "L\u00E8 n\u0027ap prete yon moun yon lajan sou garanti, nou pa gen dwa antre lakay li pou n\u0027 al pran sa l\u0027ap ban nou pou garanti a."
        },
        {
          "text": "N\u0027a rete dey\u00F2, n\u0027a tann li pote garanti a ban nou dey\u00F2 a."
        },
        {
          "text": "Si se yon nonm ki p\u00F2v, pa kite rad li ban nou pou garanti a pase nwit lakay nou."
        },
        {
          "text": "Se pou nou tounen l\u0027 ba li l\u00E8 sol\u00E8y kouche, pou l\u0027 ka mete l\u0027 sou li l\u00E8 l\u0027ap d\u00F2mi. L\u0027a genyen nou rekonesans, epi nou menm nou va f\u00E8 yon bon z\u00E8v devan Sey\u00E8 a, Bondye nou an."
        },
        {
          "text": "Piga nou peze yon p\u00F2v malere k\u0027ap travay pou lajan l\u0027, li te m\u00E8t yon moun p\u00E8p Izray\u00E8l par\u00E8y nou, li te m\u00E8t yon moun l\u00F2t nasyon k\u0027ap viv nan peyi a nan yonn nan lavil nou yo."
        },
        {
          "text": "Peye l\u0027 lajan l\u0027 chak jou, anvan sol\u00E8y kouche, paske li p\u00F2v, li bezwen lajan an pou l\u0027 viv. Konsa, li p\u0027ap bezwen rele Sey\u00E8 a pou nou. Men, si sa rive, se nou menm k\u0027ap ant\u00F2."
        },
        {
          "text": "Nou pa gen dwa touye yon papa pou krim pitit li f\u00E8. Ni nou pa gen dwa touye yon pitit pou krim papa l\u0027 te f\u00E8. Y\u0027a touye yon moun pou krim li menm li f\u00E8."
        },
        {
          "text": "Pa f\u00E8 ankenn moun l\u00F2t nasyon k\u0027ap viv nan mitan nou lenjistis. Respekte dwa timoun ki san papa. Pa pran rad yon v\u00E8v an garanti pou lajan nou prete l\u0027."
        },
        {
          "text": "Chonje nou menm tou nou te esklav nan peyi Lejip. Se Sey\u00E8 a menm, Bondye nou an, ki te delivre nou. Se pout\u00E8t sa mwen mande nou pou nou swiv regleman sa a."
        },
        {
          "text": "L\u00E8 n\u0027ap ranmase rek\u00F2t ble nan jaden nou epi nou bliye ranmase k\u00E8k grap ki tonbe at\u00E8, pa tounen al pran yo. N\u0027a kite yo pou moun l\u00F2t nasyon k\u0027ap viv nan mitan nou, pou timoun san papa ak fanm ki p\u00E8di mari yo. N\u0027a f\u00E8 sa pou Sey\u00E8 a, Bondye nou an, ka beni nou nan tou sa n\u0027ap f\u00E8."
        },
        {
          "text": "L\u00E8 n\u0027ap keyi grenn oliv, nou pa bezwen pase yon dezy\u00E8m fwa pou keyi sa ki te rete yo. N\u0027a kite yo pou moun l\u00F2t nasyon k\u0027ap viv nan mitan nou yo, pou timoun san papa ak pou fanm ki p\u00E8di mari yo."
        },
        {
          "text": "L\u00E8 nou fin koupe grap rezen nan jaden nou yo, pa tounen yon dezy\u00E8m fwa anba chak pye rezen pou repase branch yo. Sa ki va rete a, n\u0027a kite yo pou moun l\u00F2t nasyon k\u0027ap viv nan mitan nou yo, pou timoun ki san papa ak pou fanm ki p\u00E8di mari yo."
        },
        {
          "text": "Se pou nou toujou chonje yon l\u00E8 nou te esklav nan peyi Lejip. Se pout\u00E8t sa mwen mande non pou nou swiv l\u00F2d mwen ban nou la a."
        }
      ]
    },
    {
      "VERS": [
        {
          "text": "L\u00E8 yon kont pete nan mitan nou, moun ki gen kont yo va ale lajistis pou yo jije ka a. Y\u0027a bay sa ki gen rezon an rezon, sa ki gen t\u00F2 a t\u00F2."
        },
        {
          "text": "Si sa ki gen t\u00F2 a merite bat, jij la va f\u00E8 l\u0027 kouche plat at\u00E8, epi, l\u0027a devan je l\u0027, l\u0027a f\u00E8 yo ba li kantite kou li merite pou sa l\u0027 f\u00E8 a."
        },
        {
          "text": "Nou pa janm gen dwa depase karant kou. Si nou ba li plis, nou ka pini l\u0027 tw\u00F2p. L\u00E8 sa a, n\u0027a avili l\u0027 devan tout moun."
        },
        {
          "text": "Nou pa bezwen mare bouch b\u00E8f la pou enpoze l\u0027 manje l\u00E8 l\u0027ap vire moulen pou kraze ble pou nou."
        },
        {
          "text": "L\u00E8 de fr\u00E8 rete ansanm nan menm kay, si yonn ladan yo rive mouri san li pa kite pitit, madan defen an pa ka al marye ak yon moun ki pa nan fanmi an. Se va devwa b\u00F2fr\u00E8 a pou l\u0027 al jwenn v\u00E8v la pou l\u0027 marye ak li."
        },
        {
          "text": "Premye pitit gason madanm lan va f\u00E8 a va pote non fr\u00E8 ki mouri a pou non l\u0027 pa p\u00E8di nan peyi Izray\u00E8l la."
        },
        {
          "text": "Men, si nonm lan pa vle marye ak b\u00E8ls\u00E8 li a, b\u00E8ls\u00E8 a va moute nan tribinal b\u00F2 p\u00F2tay lavil la, epi l\u0027a di ch\u00E8f fanmi yo: B\u00F2fr\u00E8 mwen an derefize f\u00E8 devwa l\u0027. Li pa vle kons\u00E8ve non fr\u00E8 li nan peyi Izray\u00E8l la. Li refize marye av\u00E8 m\u0027, jan lalwa peyi a mande l\u0027 f\u00E8 l\u0027 la."
        },
        {
          "text": "L\u00E8 sa a, ch\u00E8f fanmi ki nan lavil la va f\u00E8 rele nonm lan vin jwenn yo epi y\u0027a pale av\u00E8 l\u0027. Si li derefize marye av\u00E8k b\u00E8ls\u00E8 a,"
        },
        {
          "text": "b\u00E8ls\u00E8 a va mache sou li, devan tout ch\u00E8f fanmi yo, l\u0027a wete yon grenn sapat nan pye nonm lan, l\u0027a krache nan figi l\u0027, epi l\u0027a di: -Men sa ki pou rive yon nonm ki refize bay fr\u00E8 li yon pitit."
        },
        {
          "text": "Nan peyi Izray\u00E8l la, y\u0027a rele fanmi nonm sa a: fanmi nonm grenn sapat la."
        },
        {
          "text": "Si pandan de gason nan moun Izray\u00E8l yo ap goumen, madanm yonn nan yo pwoche pou l\u0027 sove mari l\u0027 anba men l\u00F2t k\u0027ap bat li a, epi li lonje men l\u0027, li kenbe l\u00F2t lan nan pati li,"
        },
        {
          "text": "se pou nou san pitye pou li: koupe men l\u0027 la pou la."
        },
        {
          "text": "Nou pa gen dwa gen de kalite pwa nan sakit nou pou pran p\u00E8z, yonn ki bon, yonn ki pa bon,"
        },
        {
          "text": "ni de kalite mezi lakay nou, yonn ki bon ak yonn ki pa bon."
        },
        {
          "text": "N\u0027a toujou s\u00E8vi ak bon mezi, san wete san mete. Se konsa n\u0027a ka viv lontan nan peyi Sey\u00E8 a, Bondye nou an, ap ban nou an."
        },
        {
          "text": "Paske Sey\u00E8 a pa vle w\u00E8 moun k\u0027ap f\u00E8 bagay konsa, moun k\u0027ap f\u00E8 lenjistis."
        },
        {
          "text": "Pa janm bliye sa Amal\u00E8k te f\u00E8 nou l\u00E8 nou te sou wout nou ap soti nan peyi Lejip."
        },
        {
          "text": "Yo pa t\u0027 gen krentif Bondye. Yo vin kontre nou sou chemen nou. L\u00E8 sa a nou te bouke, k\u00F2 nou te kraze, epi yo pase pa d\u00E8y\u00E8, yo touye tout moun ki t\u0027ap trennen d\u00E8y\u00E8 yo."
        },
        {
          "text": "Se pout\u00E8t sa, l\u00E8 Sey\u00E8 a, Bondye nou an, va ban nou lap\u00E8 ak tout l\u00E8nmi sa yo ki antoure nou toupatou nan peyi l\u0027ap ban nou pou rele nou pa nou an, se pou nou touye tout moun Amal\u00E8k yo pou pesonn sou lat\u00E8 pa janm chonje yo ank\u00F2. Pa bliye sa!"
        }
      ]
    },
    {
      "VERS": [
        {
          "text": "L\u00E8 n\u0027a rive nan peyi Sey\u00E8 a, Bondye nou an, ban nou pou rele nou pa nou an, l\u00E8 n\u0027a fin pran tout peyi a pou nou pou nou rete ladan l\u0027,"
        },
        {
          "text": "chak moun va pran premye donn tout pyebwa nan jaden li f\u00E8 sou t\u00E8 Sey\u00E8 a, Bondye li a, va ba li, l\u0027a mete yo nan yon panyen, epi l\u0027a pote l\u0027 kote Sey\u00E8 a te chwazi pou l\u0027 rete nan mitan nou an."
        },
        {
          "text": "Li aval jwenn pr\u00E8t ki des\u00E8vis l\u00E8 sa a, epi l\u0027a di l\u0027: -Mwen deklare j\u00F2di a, devan Sey\u00E8 a, Bondye mwen an, mwen rekon\u00E8t mwen antre nan peyi li te pwom\u00E8t li t\u0027ap bay zans\u00E8t nou yo."
        },
        {
          "text": "Pr\u00E8t la va pran panyen an nan men li, l\u0027a depoze l\u0027 devan l\u00F2t\u00E8l Sey\u00E8 a, Bondye nou an."
        },
        {
          "text": "L\u00E8 sa a, moun k\u0027ap f\u00E8 ofrann lan va pran lapaw\u00F2l devan Sey\u00E8 a, Bondye nou an, l\u0027a f\u00E8 deklarasyon sa a: -Zans\u00E8t mwen te yon moun peyi Aram ki t\u0027ap pwonmennen mache toupatou. Yon jou, li desann nan peyi Lejip ak moun pa l\u0027 yo ki pa t\u0027 anpil. Yo pase k\u00E8k tan nan peyi a, yo tounen yon gwo nasyon ki te f\u00F2 ak anpil anpil moun ladan l\u0027."
        },
        {
          "text": "Moun peyi Lejip yo tonbe maltrete nou, yo malmennen nou, yo f\u00F2se nou travay di tankou esklav."
        },
        {
          "text": "L\u00E8 sa a, nou rele Sey\u00E8 a, Bondye zans\u00E8t nou yo, pou l\u0027 vin ede nou. Li tande lapriy\u00E8 nou. Li w\u00E8 nan ki miz\u00E8 nou te ye, li w\u00E8 tout lapenn ki te nan k\u00E8 nou, li w\u00E8 jan yo t\u0027ap peze nou."
        },
        {
          "text": "Sey\u00E8 a f\u00E8 nou soti kite peyi Lejip la ak gwo f\u00F2s pony\u00E8t li, li te f\u00E8 anpil mirak ak anpil m\u00E8v\u00E8y, bagay ki te f\u00E8 moun p\u00E8 anpil."
        },
        {
          "text": "Apre sa, li mennen nou isit la, li ban nou b\u00E8l t\u00E8 sa a, kote l\u00E8t ak siwo my\u00E8l ap koule tankou dlo."
        },
        {
          "text": "Se sa ki f\u00E8 koulye a, Sey\u00E8, mwen pote ba ou pi b\u00E8l fwi nan premye rek\u00F2t ou ban mwen nan peyi a. Apre sa, nonm lan va depoze panyen an devan Sey\u00E8 a, Bondye nou an, l\u0027a mete ajenou devan l\u0027."
        },
        {
          "text": "L\u00E8fini, li menm ak tout moun lakay li, l\u0027a f\u00E8 f\u00E8t pou tout bon bagay sa yo Sey\u00E8 a te ba li. L\u0027a f\u00E8 moun Levi yo ansanm ak moun l\u00F2t nasyon k\u0027ap viv nan mitan nou yo fete ansanm ak li tou."
        },
        {
          "text": "Chak twazan n\u0027a bay ladim, ki vle di yon dizy\u00E8m tout bagay nou rek\u00F2lte. N\u0027a ranmase sa n\u0027ap bay la, n\u0027a mache nan tout lavil nou yo, n\u0027a bay pr\u00E8t yo, moun l\u00F2t nasyon yo, timoun san papa yo ak v\u00E8v yo, pou yo tout ka manje plen vant yo."
        },
        {
          "text": "L\u00E8fini, n\u0027a par\u00E8t devan l\u00F2t\u00E8l Sey\u00E8 a, Bondye nou an, n\u0027a di l\u0027: -Mwen pa kite lakay mwen anyen nan sa mwen f\u00E8t pou mete apa pou ou. Mwen mache bay pr\u00E8t yo, moun l\u00F2t nasyon yo, timoun san papa ak v\u00E8v yo, dapre l\u00F2d ou te ban mwen. Mwen f\u00E8 tou sa ou te mande m\u0027 f\u00E8 sou keksyon sa a. Mwen pa bliye anyen nan tou sa ou di m\u0027."
        },
        {
          "text": "Mwen pa t\u0027 manje ladan yo l\u00E8 mwen te nan lapenn, ni l\u00E8 mwen pa t\u0027 nan kondisyon pou f\u00E8 s\u00E8vis pou ou. Ni mwen pa t\u0027 wete anyen ladan l\u0027 pou m\u0027 f\u00E8 ofrann bay m\u00F2. Sey\u00E8, Bondye mwen, mwen te obeyi ou, mwen te f\u00E8 tou sa ou te ban m\u0027 l\u00F2d f\u00E8 sou keksyon sa a."
        },
        {
          "text": "Rete nan sy\u00E8l la, nan kay ki apa n\u00E8t pou ou a, voye je ou gade p\u00E8p ou a. Beni p\u00E8p Izray\u00E8l la ansanm ak t\u00E8 ou te ban nou an dapre pwom\u00E8s ou te f\u00E8 zans\u00E8t nou yo. Beni peyi kote l\u00E8t ak siwo my\u00E8l ap koule tankou dlo a."
        },
        {
          "text": "Sey\u00E8 a, Bondye nou an, pase nou l\u00F2d j\u00F2di a pou nou swiv tout lwa ak tout regleman sa yo. N\u0027a kenbe yo, n\u0027a f\u00E8 sa yo mande nou la a ak tout k\u00E8 nou ak tout nanm nou."
        },
        {
          "text": "J\u00F2di a nou f\u00E8 deklarasyon nou bay Sey\u00E8 a: Nou di se li ki Bondye nou. Nou pwom\u00E8t pou nou toujou mache jan li vle l\u0027 la, pou nou f\u00E8 tou sa ki nan lwa, nan l\u00F2d ak nan regleman li yo pou nou toujou koute sa l\u0027 di nou."
        },
        {
          "text": "J\u00F2di a tou, Sey\u00E8 a te asepte nou pou p\u00E8p li renmen anpil la, jan l\u0027 te f\u00E8 nou pwom\u00E8s la. Epi li pase nou l\u00F2d pou nou f\u00E8 tou sa l\u0027a mande nou f\u00E8."
        },
        {
          "text": "L\u0027ap f\u00E8 nou tounen nasyon ki pi gran pase tout l\u00F2t nasyon li te f\u00E8 yo. N\u0027a gen pouvwa pase yo, n\u0027a gen repitasyon pase yo, y\u0027a respekte nou pase yo. Wi, n\u0027a yon p\u00E8p k\u0027ap viv apa n\u00E8t pou Sey\u00E8 a, Bondye nou an, jan l\u0027 te di l\u0027 la."
        }
      ]
    },
    {
      "VERS": [
        {
          "text": "L\u00E8 sa a, Moyiz ansanm ak tout ch\u00E8f fanmi p\u00E8p Izray\u00E8l yo bay p\u00E8p la l\u00F2d sa yo: -Se pou nou f\u00E8 tou sa mwen mande nou f\u00E8 j\u00F2di a."
        },
        {
          "text": "L\u00E8 n\u0027a janbe l\u00F2t b\u00F2 larivy\u00E8 Jouden an, pou nou antre nan peyi Sey\u00E8 a, Bondye nou an, ap ban nou an, n\u0027a pran k\u00E8k gwo w\u00F2ch, n\u0027a mete yo kanpe, n\u0027a blanchi yo ak lacho."
        },
        {
          "text": "Apre sa, n\u0027a ekri sou yo tout l\u00F2d ki nan lalwa sa a. L\u00E8 n\u0027a fin antre nan peyi Sey\u00E8 a, Bondye nou an, ap ban nou an, peyi kote l\u00E8t ak siwo my\u00E8l ap koule tankou dlo jan li te pwom\u00E8t zans\u00E8t nou yo,"
        },
        {
          "text": "l\u00E8 n\u0027a fin janbe l\u00F2t b\u00F2 larivy\u00E8 Jouden an, n\u0027a kanpe w\u00F2ch sa yo sou t\u00E8t m\u00F2n Ebal, jan mwen di nou li j\u00F2di a. N\u0027a blanchi yo ak lacho."
        },
        {
          "text": "N\u0027a pran w\u00F2ch, n\u0027a moute yon l\u00F2t\u00E8l la tou pou Sey\u00E8 a, Bondye nou an. Pa travay w\u00F2ch n\u0027a pran pou n\u0027 f\u00E8 l\u00F2t\u00E8l la ak sizo."
        },
        {
          "text": "Se pou n\u0027 pran w\u00F2ch yo konsa, jan nou jwenn yo a, pou nou bati l\u00F2t\u00E8l Sey\u00E8 a, Bondye nou an. Se la n\u0027a touye b\u00E8t nou ofri pou yo boule n\u00E8t pou Sey\u00E8 a."
        },
        {
          "text": "Se la n\u0027a f\u00E8 ofrann b\u00E8t pou yo touye pou di Bondye mesi. Se la n\u0027a manje ofrann nou yo, se la n\u0027a f\u00E8 f\u00E8t devan Sey\u00E8 a, Bondye nou an."
        },
        {
          "text": "N\u0027a ekri sou w\u00F2ch yo tout l\u00F2d ki nan lalwa sa a. N\u0027a ekri yo pou tout moun ka li yo."
        },
        {
          "text": "Apre sa, Moyiz ansanm ak pr\u00E8t moun Levi yo pale ak tout p\u00E8p la. Li di yo konsa: -Nou menm, moun p\u00E8p Izray\u00E8l yo, f\u00E8 yon ti silans pou mwen, tanpri. Koute byen. Depi j\u00F2di a se p\u00E8p Sey\u00E8 a, Bondye nou an, nou ye."
        },
        {
          "text": "Se pou nou obeyi l\u0027, se pou nou swiv tout l\u00F2d ak tout regleman mwen ban nou j\u00F2di a."
        },
        {
          "text": "Menm jou sa a, Moyiz bay p\u00E8p Izray\u00E8l la l\u00F2d sa a:"
        },
        {
          "text": "-L\u00E8 n\u0027a fin pase larivy\u00E8 Jouden an, moun branch fanmi Simeyon, moun branch fanmi Levi, moun branch fanmi Jida, moun branch fanmi Isaka, moun branch fanmi Joz\u00E8f ak moun branch fanmi Benjamen yo va moute kanpe sou m\u00F2n Garizim l\u00E8 y\u0027ap beni p\u00E8p la."
        },
        {
          "text": "Moun branch fanmi Woubenn, moun branch fanmi Gad, moun branch fanmi As\u00E8, moun branch fanmi Zabilon, moun branch fanmi Dann ak moun branch fanmi Neftali yo va moute kanpe sou m\u00F2n Ebal l\u00E8 y\u0027ap bay p\u00E8p la madichon."
        },
        {
          "text": "Moun Levi yo va pale ak p\u00E8p la, y\u0027a rele byen f\u00F2 pou tout moun ka tande:"
        },
        {
          "text": "-Madichon Bondye pou tout moun ki f\u00E8 travay yon w\u00F2ch ak sizo osinon f\u00E8 fonn metal pou f\u00E8 yon zid\u00F2l, epi l\u00E8fini ki kache l\u0027 yon kote pou l\u0027 f\u00E8 s\u00E8vis pou li. Se yon bondye moun f\u00E8 ak men yo. Sey\u00E8 a pa vle w\u00E8 bagay konsa! Tout p\u00E8p la va reponn: -Se sa menm! Nou dak\u00F2!"
        },
        {
          "text": "-Madichon pou moun ki derespekte manman l\u0027 al papa l\u0027! Tout p\u00E8p la va reponn: -Se sa menm! Nou dak\u00F2!"
        },
        {
          "text": "-Madichon pou moun ki deplase b\u00F2n t\u00E8 yon moun p\u00E8p Izray\u00E8l par\u00E8y li! Tout p\u00E8p la va reponn: -Se sa menm! Nou dak\u00F2!"
        },
        {
          "text": "-Madichon Bondye pou moun ki f\u00E8 yon av\u00E8g p\u00E8di chemen l\u0027! Tout p\u00E8p la va reponn: -Se sa menm! Nou dak\u00F2!"
        },
        {
          "text": "-Madichon Bondye pou moun k\u0027ap f\u00E8 pasdwa sou moun l\u00F2t nasyon yo, sou timoun ki san papa ak sou v\u00E8v yo! Tout p\u00E8p la va reponn: -Se sa menm! Nou dak\u00F2!"
        },
        {
          "text": "-Madichon Bondye pou tout gason ki va kouche ak madanm papa l\u0027, paske se avili l\u0027ap avili papa l\u0027! Tout p\u00E8p la va reponn: -Se sa menm! Nou dak\u00F2!"
        },
        {
          "text": "-Madichon Bondye pou tout moun ki kwaze ak nenp\u00F2t ki b\u00E8t! Tout p\u00E8p la va reponn: -Se sa menm! Nou dak\u00F2!"
        },
        {
          "text": "-Madichon Bondye pou tout moun ki kouche av\u00E8k s\u00E8 li, kit se pitit fi papa l\u0027, kit se pitit fi manman l\u0027! Tout p\u00E8p la va reponn: -Se sa menm! Nou dak\u00F2!"
        },
        {
          "text": "-Madichon Bondye pou moun ki kouche ak b\u00E8lm\u00E8 li, manman madanm li! Tout p\u00E8p la va reponn: -Se sa menm! Nou dak\u00F2!"
        },
        {
          "text": "-Madichon Bondye pou moun ki touye yon l\u00F2t moun Izray\u00E8l par\u00E8y li an kach\u00E8t! Tout p\u00E8p la va reponn: -Se sa menm! Nou dak\u00F2!"
        },
        {
          "text": "-Madichon Bondye pou moun ki asepte lajan pou touye yon inonsan! Tout p\u00E8p la va reponn: -Se sa menm! Nou dak\u00F2!"
        },
        {
          "text": "-Madichon Bondye pou moun ki pa kenbe paw\u00F2l ki nan lalwa a, ki pa f\u00E8 sa yo di ladan l\u0027! Tout p\u00E8p la va reponn: -Se sa menm! Nou dak\u00F2!"
        }
      ]
    },
    {
      "VERS": [
        {
          "text": "Si nou koute Sey\u00E8 a, Bondye nou an, si nou f\u00E8 tou sa mwen ban nou l\u00F2d f\u00E8 j\u00F2di a, Sey\u00E8 a va f\u00E8 nou tounen nasyon ki pi gran pase tout l\u00F2t nasyon ki sou lat\u00E8."
        },
        {
          "text": "Wi, si nou koute Sey\u00E8 a, Bondye nou an, men benediksyon l\u0027ap vide sou nou:"
        },
        {
          "text": "Sey\u00E8 a va beni nou lavil kou andey\u00F2."
        },
        {
          "text": "Sey\u00E8 a va beni pitit nou yo, rek\u00F2t jaden nou yo, p\u00F2te b\u00E8f nou yo, p\u00F2te kabrit nou yo, p\u00F2te mouton nou yo ak p\u00F2te tout l\u00F2t b\u00E8t nou yo."
        },
        {
          "text": "Sey\u00E8 a va beni rek\u00F2t ble nou ak rek\u00F2t farin nou."
        },
        {
          "text": "Sey\u00E8 a va beni nou nan tou sa n\u0027ap f\u00E8, depi nan mete men jouk nou bout."
        },
        {
          "text": "Sey\u00E8 a va f\u00E8 nou kraze tout l\u00E8nmi ki va atake nou. L\u00E8 y\u0027ap vin sou nou, y\u0027a mache ansanm sou yon s\u00E8l chemen. Men, y\u0027a gaye toupatou l\u00E8 y\u0027ap kraze rak pou nou."
        },
        {
          "text": "Sey\u00E8 a va beni nou tout tan, l\u0027a beni depo manje nou, l\u0027a beni tou sa n\u0027ap f\u00E8. L\u0027a beni nou nan peyi Sey\u00E8 a, Bondye nou an, va ban nou an."
        },
        {
          "text": "Si nou f\u00E8 tou sa Sey\u00E8 a, Bondye nou an, mande nou f\u00E8, si nou viv jan li vle nou viv la, n\u0027a yon p\u00E8p k\u0027ap viv apa n\u00E8t pou Sey\u00E8 a, Bondye nou an, jan l\u0027 te f\u00E8 nou pwom\u00E8s la."
        },
        {
          "text": "L\u00E8 sa a, tout p\u00E8p sou lat\u00E8 va w\u00E8 Sey\u00E8 a te chwazi nou pou pote non l\u0027, y\u0027a gen resp\u00E8 pou nou."
        },
        {
          "text": "Sey\u00E8 a va kouvri nou ak benediksyon, l\u0027a ban nou anpil pitit, anpil b\u00E8t ak anpil rek\u00F2t nan peyi Sey\u00E8 a te pwom\u00E8t zans\u00E8t nou yo l\u0027ap ban nou an."
        },
        {
          "text": "L\u0027a rete nan sy\u00E8l la, l\u0027a louvri trez\u00F2 li, l\u0027a voye lapli sou peyi a l\u00E8 sezon an va rive, l\u0027a beni tout travay n\u0027ap f\u00E8. N\u0027a gen pou nou prete tout moun. Nou p\u0027ap janm bezwen mande pesonn prete."
        },
        {
          "text": "Sey\u00E8 a va mete nou devan, nou p\u0027ap janm d\u00E8y\u00E8. N\u0027a toujou anwo, nou p\u0027ap janm anba, depi nou swiv tout l\u00F2d Sey\u00E8 a, Bondye nou an, depi nou f\u00E8 tou sa mwen mande nou f\u00E8 j\u00F2di a,"
        },
        {
          "text": "san nou pa janm kite chemen li mete devan nou an pou n\u0027 ale d\u00E8y\u00E8 l\u00F2t bondye pou nou s\u00E8vi yo."
        },
        {
          "text": "Men tou, si nou pa koute Sey\u00E8 a, Bondye nou an, si nou pa f\u00E8 tou sa mwen ban nou l\u00F2d f\u00E8 j\u00F2di a, si nou pa swiv regleman mwen ban nou yo, men madichon l\u0027ap ban nou epi k\u0027ap tonbe sou nou:"
        },
        {
          "text": "Madichon Bondye va tonbe sou nou nan lavil kou andey\u00F2."
        },
        {
          "text": "Madichon Bondye va tonbe sou rek\u00F2t ble nou ak sou rek\u00F2t farin nou."
        },
        {
          "text": "Madichon Bondye va tonbe sou pitit nou yo, sou rek\u00F2t jaden nou yo, sou p\u00F2te b\u00E8f, p\u00F2te kabrit ak p\u00F2te mouton nou yo."
        },
        {
          "text": "Madichon Bondye va tonbe sou tou sa n\u0027ap f\u00E8, depi nan mete men jouk nou bout."
        },
        {
          "text": "Si nou f\u00E8 bagay ki mal, si nou vire do bay Sey\u00E8 a, l\u0027ap voye tout kalite madichon sou nou: Nou p\u0027ap konn sa pou n\u0027 f\u00E8, n\u0027a gen k\u00E8 sere nan tou sa n\u0027ap f\u00E8 jouk n\u0027a rete konsa n\u0027a fin dispar\u00E8t n\u00E8t, paske nou te f\u00E8 bagay ki mal, nou te vire do ba li."
        },
        {
          "text": "Sey\u00E8 a ap voye yon s\u00E8l move maladi po k\u0027ap fini n\u00E8t ak nou nan peyi nou pral pran pou nou an."
        },
        {
          "text": "L\u0027ap voye sou nou epidemi, move lafy\u00E8b, maladi anfle, chal\u00E8 pou toufe moun, jouk n\u0027a mouri. L\u0027a voye chechr\u00E8s, v\u00E8men ak pichon pou detwi rek\u00F2t nou yo. Mal\u00E8 sa yo va tonbe sou nou jouk n\u0027a fin dispar\u00E8t n\u00E8t."
        },
        {
          "text": "Sy\u00E8l la p\u0027ap bay yon degout lapli menm. T\u00E8 a va vin di kou w\u00F2ch."
        },
        {
          "text": "Nan plas lapli, Sey\u00E8 a va f\u00E8 pousy\u00E8 t\u00E8 ak sab kouvri nou jouk nou mouri."
        },
        {
          "text": "L\u0027a f\u00E8 l\u00E8nmi nou yo bat nou. N\u0027a pran yon s\u00E8l chemen ansanm pou n\u0027 atake yo. Men, n\u0027a gaye toupatou l\u00E8 n\u0027a pran rak devan yo. Tout moun sou lat\u00E8 pral mete men nan t\u00E8t l\u00E8 y\u0027a w\u00E8 sa ki rive nou."
        },
        {
          "text": "L\u00E8 n\u0027a mouri, se zwazo ak b\u00E8t nan bwa ki pral manje kadav nou yo san p\u0027ap gen pesonn pou pouse yo ale."
        },
        {
          "text": "Sey\u00E8 a va f\u00E8 bouton leve sou tout k\u00F2 nou, menm jan li te f\u00E8 moun peyi Lejip yo, n\u0027a gen apse, lagal, pyas, epi nou p\u0027ap ka jwenn gerizon pou maladi po sa yo."
        },
        {
          "text": "Sey\u00E8 a va f\u00E8 nou p\u00E8di t\u00E8t nou, nou p\u0027ap konprann sa n\u0027ap f\u00E8, nou p\u0027ap konnen kote pou n\u0027 mete k\u00F2 nou."
        },
        {
          "text": "Gwo midi, n\u0027a tatonnen tankou av\u00E8g k\u0027ap mache nan f\u00E8nwa. Nou p\u0027ap jwenn rannman nan ankenn travay n\u0027ap f\u00E8. Tout tan moun ap malmennen nou, y\u0027ap v\u00F2l\u00E8 nou, l\u00E8fini p\u0027ap gen pesonn pou pote nou sekou."
        },
        {
          "text": "N\u0027a fiyanse ak yon fi, men se yon l\u00F2t gason ki va kouche ak li. N\u0027a bati yon kay, men nou p\u0027ap janm rete ladan l\u0027. N\u0027a plante yon jaden rezen, men nou p\u0027ap janm jwi l\u0027."
        },
        {
          "text": "Y\u0027a touye b\u00E8f nou yo la devan je nou, men nou p\u0027ap ka mete yon ti moso nan vyann li nan bouch nou. Y\u0027ap pran bourik nou nan bab nou al av\u00E8 l\u0027, yo p\u0027ap janm renm\u00E8t nou li. Y\u0027a bay l\u00E8nmi nou yo tout mouton nou yo, epi p\u0027ap gen pesonn pou pote nou sekou."
        },
        {
          "text": "N\u0027a w\u00E8 ak je nou y\u0027ap pran pitit gason ak pitit fi nou yo bay moun l\u00F2t nasyon. Tout l\u00E8 n\u0027a anvi w\u00E8 yo ank\u00F2, men p\u0027ap gen anyen nou ka f\u00E8 pou sa."
        },
        {
          "text": "Moun nou pa janm konnen va manje tou sa ki nan jaden nou ak tout pwofi travay nou. Se tout tan y\u0027a malmennen nou, y\u0027a maltrete nou."
        },
        {
          "text": "L\u00E8 n\u0027a w\u00E8 tout bagay sa yo rive nou, n\u0027a p\u00E8di t\u00E8t nou!"
        },
        {
          "text": "Sey\u00E8 a va ban nou yon s\u00E8l malenng nan jenou ak sou kwis janm nou ki p\u0027ap janm geri. Bouton ap par\u00E8t sou tout k\u00F2 nou, depi nan pye jouk nan t\u00E8t."
        },
        {
          "text": "Sey\u00E8 a pral dep\u00F2te nou ansanm ak tout wa nou te mete alat\u00E8t nou, nan yon peyi etranje ni nou menm ni zans\u00E8t nou yo pa t\u0027 janm konnen. L\u00E8 n\u0027a rive la, n\u0027a s\u00E8vi zid\u00F2l f\u00E8t an bwa ak zid\u00F2l f\u00E8t ak w\u00F2ch."
        },
        {
          "text": "Nan tout peyi kote Sey\u00E8 a pral gaye nou yo, moun pral sezi w\u00E8 sa ki rive nou, y\u0027a pase nou anba kont betiz, y\u0027a f\u00E8 chante sou nou."
        },
        {
          "text": "N\u0027a plante anpil grenn nan jaden nou, men n\u0027a rek\u00F2lte yon ti kras, paske krik\u00E8t va manje pif\u00F2."
        },
        {
          "text": "N\u0027a plante jaden rezen, n\u0027a okipe yo byen. Men, nou p\u0027ap jwenn rezen ni pou nou rek\u00F2lte, ni pou f\u00E8 diven pou nou bw\u00E8, paske v\u00E8men va fin manje tout."
        },
        {
          "text": "Pye oliv va pouse toupatou nan peyi nou an, men nou p\u0027ap gen yon ti degout lwil oliv, paske tout grenn oliv yo ap koule."
        },
        {
          "text": "N\u0027a f\u00E8 pitit fi ak pitit gason, men yo p\u0027ap pou nou, paske l\u00E8nmi nou yo ap f\u00E8 yo prizonye, y\u0027ap dep\u00F2te yo."
        },
        {
          "text": "Krik\u00E8t pral manje tout pyebwa nou yo ak tout ti plant ki nan jaden nou yo."
        },
        {
          "text": "Moun l\u00F2t nasyon k\u0027ap viv nan mitan nou va vin pi f\u00F2 pase nou. Nou menm, chak jou, n\u0027a p\u00E8di fil."
        },
        {
          "text": "Se yo menm ki va gen lajan pou yo prete nou. Nou menm nou p\u0027ap gen anyen pou n\u0027 prete yo. Se yo ki va devan, nou menm nou pral d\u00E8y\u00E8 n\u00E8t."
        },
        {
          "text": "Tout giyon sa yo va tonbe sou nou. Kote nou pase y\u0027a pase d\u00E8y\u00E8 nou. Y\u0027a rete sou nou jouk y\u0027a fini n\u00E8t ak nou. Tou sa, paske nou pa t\u0027 koute sa Sey\u00E8 a, Bondye nou an, di nou, nou pa t\u0027 f\u00E8 tou sa li te mande nou f\u00E8 nan l\u00F2d ak regleman li te ban nou yo."
        },
        {
          "text": "Madichon sa yo va s\u00E8vi ni pou nou ni pou pitit nou yo pou moutre nou kalite m\u00E8v\u00E8y ak mirak Bondye ka f\u00E8."
        },
        {
          "text": "Bondye te ban nou tou sa nou te bezwen. Men malgre sa, nou pa t\u0027 s\u00E8vi l\u0027 tout bon ak k\u00E8 kontan."
        },
        {
          "text": "Se pout\u00E8t sa, nou pral s\u00E8vi l\u00E8nmi Sey\u00E8 a pral voye sou nou. Nou pral soufri grangou, swaf dlo, toutouni, diz\u00E8t ak tout kalite miz\u00E8. Sey\u00E8 a pral f\u00E8 l\u00E8nmi yo kraze nou anba men yo, jouk y\u0027a fini n\u00E8t ak nou."
        },
        {
          "text": "Sey\u00E8 a pral mennen yon nasyon soti byen lwen nan d\u00E8nye bout lat\u00E8, yon nasyon ki pale yon lang nou p\u0027ap konprann, yo pral vare sou nou tankou malfini sou poul."
        },
        {
          "text": "Se moun ki gen k\u00E8 di. Yo p\u0027ap respekte vye granmoun, ni yo p\u0027ap gen pitye pou timoun."
        },
        {
          "text": "Y\u0027a manje pwofi b\u00E8t nou yo, ak rek\u00F2t jaden nou yo jouk y\u0027a kite nou mouri grangou. Yo p\u0027ap kite anyen pou nou, ni farin, ni diven, ni lwil, ni p\u00F2te b\u00E8f nou yo ni p\u00F2te mouton nou yo, jouk y\u0027a fini n\u00E8t ak nou."
        },
        {
          "text": "Y\u0027a atake nou. Y\u0027a s\u00E8nen tout lavil nou yo, jouk y\u0027a fin kraze gwo miray byen wo ki te s\u00E8vi nou ranpa, miray nou te kw\u00E8 ki ta ka toujou pwoteje nou yo. Wi, y\u0027a f\u00E8men nou, y\u0027a s\u00E8nen tout lavil nou yo, toupatou nan peyi Sey\u00E8 a, Bondye nou an, te f\u00E8 nou kado a."
        },
        {
          "text": "L\u00E8 l\u00E8nmi nou yo va s\u00E8nen nou nan lavil nou yo, y\u0027a mete nou nan yon s\u00E8l kalite miz\u00E8 ak k\u00E8 sere, n\u0027a sit\u00E8lman grangou, n\u0027a manje pw\u00F2p pitit nou yo, pitit gason ak pitit fi Sey\u00E8 a, Bondye nou an, te ban nou."
        },
        {
          "text": "Menm moun nou konnen ki pi bon nan mitan nou an, moun ki pa janm nan kont ak pesonn lan, enben menm li menm, l\u0027a f\u00E8men k\u00E8 l\u0027, li p\u0027ap konn fr\u00E8, li p\u0027ap konn madanm li te renmen an, ni ankenn pitit nan sa ki rete l\u0027 yo,"
        },
        {
          "text": "pou li pa bay pesonn nan vyann pitit li l\u0027ap manje a, paske ak l\u00E8nmi k\u0027ap s\u00E8nen nou nan lavil nou yo, ap gen yon s\u00E8l miz\u00E8 ak k\u00E8 sere nan mitan lavil nou yo, ata li menm, l\u0027a sit\u00E8lman grangou, l\u0027a blije manje pw\u00F2p pitit li, epi li p\u0027ap bay pesonn ladan l\u0027."
        },
        {
          "text": "Menm fanm nou konnen ki pi bon moun nan mitan nou an, fanm ki pa ta janm ap mache nan lari t\u00E8lman li gen bon jan ak bon levasyon an, li va f\u00E8men k\u00E8 l\u0027, li p\u0027ap konn ni mari li renmen anpil la, ni pitit fi, ni pitit gason."
        },
        {
          "text": "Pou li pa separe ak yo, l\u0027a kache k\u00F2 l\u0027 pou yo pa w\u00E8 l\u0027 l\u00E8 l\u0027ap manje pitit li fenk f\u00E8 a, ansanm ak tout manman vant lan. Paske, av\u00E8k l\u00E8nmi k\u0027ap s\u00E8nen nou nan lavil nou yo, ap gen yon s\u00E8l miz\u00E8 ak k\u00E8 sere, p\u0027ap gen anyen pou manje. L\u00E8 sa a, l\u0027a kache k\u00F2 l\u0027 pou l\u0027 pa bay yo anyen nan sa l\u0027ap manje a."
        },
        {
          "text": "Si nou pa swiv tout regleman ki ekri nan liv lalwa sa a, si nou pa gen krentif pou Bondye nou an, Sey\u00E8 ki gen anpil pouvwa a, Bondye moun f\u00E8t pou respekte a,"
        },
        {
          "text": "Sey\u00E8 a va voye gwo mal\u00E8 sa yo sou nou ak sou pitit nou yo, l\u0027a voye gwo epidemi ki pa tande rete, move maladi ki pa konn renm\u00E8d."
        },
        {
          "text": "L\u0027a voye sou nou ank\u00F2 tout mal\u00E8 ki te tonbe sou moun peyi Lejip yo, mal\u00E8 ki te f\u00E8 nou tranble yo. Nou p\u0027ap janm ka soti anba yo."
        },
        {
          "text": "Sa ki pi r\u00E8d ank\u00F2, Sey\u00E8 a va voye sou nou tout kalite epidemi ak maladi yo pa pale nan liv lalwa Sey\u00E8 a jouk la fini n\u00E8t av\u00E8k nou."
        },
        {
          "text": "Epi nou menm, moun p\u00E8p Izray\u00E8l yo, ki te anpil tankou zetwal ki nan sy\u00E8l la, n\u0027a tounen yon ti ponyen moun, paske nou pa t\u0027 koute sa Sey\u00E8 a, Bondye nou an, te di nou."
        },
        {
          "text": "Menm jan Sey\u00E8 a, Bondye nou an, te pran plezi pou l\u0027 te f\u00E8 nou byen, pou l\u0027 te f\u00E8 nou vin anpil la, se konsa tou l\u0027a pran plezi pou l\u0027 f\u00E8 nou p\u00E8di tout bagay, pou l\u0027 fini n\u00E8t ak nou. L\u0027a rache nou met dey\u00F2 nan peyi kote nou pral antre a, peyi nou pral pran pou nou rete a."
        },
        {
          "text": "Sey\u00E8 a va gaye nou nan mitan tout nasyon ki toupatou sou lat\u00E8. L\u00E8 n\u0027a rive la, n\u0027a s\u00E8vi l\u00F2t bondye ni zans\u00E8t nou yo, ni nou menm nou pa t\u0027 janm tande pale, zid\u00F2l f\u00E8t an bwa, zid\u00F2l f\u00E8t ak w\u00F2ch."
        },
        {
          "text": "Antan n\u0027ap viv nan mitan l\u00F2t nasyon sa yo, nou p\u0027ap janm gen k\u00E8 poze, nou p\u0027ap janm ka rete yon s\u00E8l kote. Sey\u00E8 a va f\u00E8 nou viv ak k\u00E8 sote, nan lapenn ak dekourajman."
        },
        {
          "text": "Lavi nou ap toujou an danje. Lajounen kou lannwit, n\u0027ap nan laper\u00E8z, n\u0027ap p\u00E8 pou lanm\u00F2 pa pran nou."
        },
        {
          "text": "Devan bagay n\u0027a w\u00E8 k\u0027ap pase devan je nou, n\u0027a gen yon s\u00E8l laper\u00E8z nan k\u00E8 nou, k\u00E8 nou va bat bip-bip! Chak maten n\u0027a mande kil\u00E8 asw\u00E8 va rive. Chak asw\u00E8 n\u0027a mande kil\u00E8 la jou."
        },
        {
          "text": "Sey\u00E8 a va f\u00E8 nou tounen nan peyi Lejip nan bato, atout se li menm ki te pwom\u00E8t nou pa t\u0027ap janm tounen la ank\u00F2. N\u0027 aval vann t\u00E8t nou bay l\u00E8nmi nou yo pou nou s\u00E8vi yo esklav, men pesonn p\u0027ap vle achte nou."
        }
      ]
    },
    {
      "VERS": [
        {
          "text": "Men paw\u00F2l ki te nan kontra Sey\u00E8 a te bay Moyiz l\u00F2d pase ak moun p\u00E8p Izray\u00E8l yo, l\u00E8 yo te nan peyi Moab la. Kontra sa a te vin mete sou kontra li te deja f\u00E8 ak yo sou M\u00F2n Or\u00E8b la."
        },
        {
          "text": "Moyiz f\u00E8 rele tout p\u00E8p Izray\u00E8l la, li di yo konsa: -Nou w\u00E8 ak je nou tou sa Sey\u00E8 a te f\u00E8 wa peyi Lejip la, moun ki t\u0027ap travay ak li yo ak tout peyi a."
        },
        {
          "text": "Nou w\u00E8 ak je nou tout gwo mal\u00E8 li te voye sou yo, tout mirak ak tout m\u00E8v\u00E8y li te f\u00E8."
        },
        {
          "text": "Men, jouk koulye a, Sey\u00E8 a poko louvri lespri nou ase pou nou konprann byen konprann tou sa nou w\u00E8 ak tou sa nou tande."
        },
        {
          "text": "Pandan karantan, mwen pran men nou, mwen moutre nou chemen pou nou swiv nan dez\u00E8 a. Rad sou nou pa t\u0027 janm chire, sapat nan pye nou pa t\u0027 janm fini."
        },
        {
          "text": "Nou pa t\u0027 gen pen pou nou manje, ni diven, ni ankenn bwason pou nou bw\u00E8, men Sey\u00E8 a te ban nou tou sa nou bezwen pou n\u0027 te ka konnen se li menm, Sey\u00E8 a, ki Bondye nou an."
        },
        {
          "text": "Rive nou rive isit la, Siyon, wa Esbon an ak Og, wa Bazan an, soti vin atake nou. Nou bat yo byen bat."
        },
        {
          "text": "Nou pran peyi yo a bay moun branch fanmi Woubenn yo, moun branch fanmi Gad yo ansanm ak mwatye nan moun branch fanmi Manase yo pou yo rete."
        },
        {
          "text": "N\u0027a kenbe kontra sa a. N\u0027a f\u00E8 tou sa ki di ladan l\u0027 pou nou ka reyisi nan tout sa n\u0027ap f\u00E8."
        },
        {
          "text": "J\u00F2di a, men nou tout nou reyini la a devan Sey\u00E8 a, Bondye nou an, nou menm ch\u00E8f tout branch fanmi nou yo, tout ch\u00E8f fanmi nou yo ak tout l\u00F2t ch\u00E8f yo, ak tout l\u00F2t gason nan p\u00E8p Izray\u00E8l la,"
        },
        {
          "text": "tout pitit nou yo, madanm nou yo, tout moun l\u00F2t nasyon k\u0027ap viv nan mitan nou yo, depi sa k\u0027ap koupe bwa jouk sa ki la pou al chache dlo pou nou,"
        },
        {
          "text": "nou vin pran angajman sou s\u00E8man pou nou asepte tout egzijans kontra Sey\u00E8 a, Bondye nou an, ap pase ak nou j\u00F2di a."
        },
        {
          "text": "Konsa depi j\u00F2di a, se p\u00E8p li nou ye, se Bondye pa nou li ye, jan l\u0027 te di l\u0027 la, jan l\u0027 te pwom\u00E8t Abraram, Izarak ak Jak\u00F2b, zans\u00E8t nou yo."
        },
        {
          "text": "Men, se pa av\u00E8k nou menm s\u00E8lman l\u0027ap pase kontra li te f\u00E8 nou s\u00E8mante pou n\u0027 kenbe a."
        },
        {
          "text": "Men se pa s\u00E8lman ak nou tout ki la j\u00F2di a devan mwen, men tou se av\u00E8k tout pitit nou yo ki poko f\u00E8t."
        },
        {
          "text": "Nou konnen byen pw\u00F2p ki kalite lavi nou t\u0027ap mennen nan p\u00E8yi Lejip la ak ki jan nou te pase nan mitan moun l\u00F2t nasyon nou te kontre sou wout nou."
        },
        {
          "text": "Nou te w\u00E8 tout vye bagay yo t\u0027ap f\u00E8, ak tout zid\u00F2l f\u00E8t an bwa, osinon ak w\u00F2ch, osinon an ajan oswa an l\u00F2 yo te gen lakay yo."
        },
        {
          "text": "Piga pesonn nan mitan nou, ni fanm ni gason, nan ankenn fanmi ni branch fanmi p\u00E8p la vire do bay Sey\u00E8 a, Bondye nou an, pou y\u0027 al s\u00E8vi zid\u00F2l moun sa yo. Piga pesonn nan mitan nou tounen yon move grenn k\u0027ap detounen p\u00E8p la, k\u0027ap anpwazonnen l\u0027."
        },
        {
          "text": "Si yon moun, apre li fin tande sa ki di nan kontra a ak tout egzijans ki ladan l\u0027 yo, mete nan t\u00E8t li se bon li bon, epi li di nan k\u00E8 l\u0027: Koulye a, mwen pa bezwen p\u00E8 anyen. Mwen gen dwa f\u00E8 sa m\u0027 pi pito, sa ap lak\u00F2z nou tout ap mouri, inonsan kou koupab."
        },
        {
          "text": "Bondye p\u0027ap janm padonnen yon moun konsa. Okontre, Bondye, ki yon Bondye ki f\u00E8 jalouzi anpil pou moun pa li yo, ap fache yon s\u00E8l fache sou nonm sa a, tout madichon ki ekri nan liv sa a pral tonbe sou li. Bondye ap f\u00E8 non l\u0027 dispar\u00E8t n\u00E8t sou lat\u00E8."
        },
        {
          "text": "Sey\u00E8 a va wete l\u0027 nan mitan r\u00E8s moun p\u00E8p Izray\u00E8l yo, l\u0027a pini l\u0027 dapre madichon n\u0027a jwenn nan kontra ki ekri nan liv lalwa Sey\u00E8 a."
        },
        {
          "text": "Moun k\u0027ap vin apre nou yo, pitit nou yo k\u0027ap f\u00E8t apre nou ansanm ak moun l\u00F2t nasyon k\u0027ap soti byen lwen yo, va w\u00E8 mal\u00E8 ki tonbe sou peyi a ak tout maladi Sey\u00E8 a voye nan peyi a."
        },
        {
          "text": "Y\u0027a w\u00E8 tout peyi a kouvri anba souf ak s\u00E8l, tout t\u00E8 a boule. L\u00E8 sa a, moun p\u0027ap ka simen anyen nan t\u00E8 a, ankenn plant p\u0027ap ka pran ladan l\u0027. Pa menm vye z\u00E8b p\u0027ap ka pouse. Peyi nou an va tankou lavil Sod\u00F2m ak Gom\u00F2, tankou lavil Adma ak Siboyen, lavil Sey\u00E8 a te detwi n\u00E8t l\u00E8 l\u0027 te ank\u00F2l\u00E8 a, l\u00E8 l\u0027 te move anpil la."
        },
        {
          "text": "L\u00E8 sa a, tout moun sou lat\u00E8 va mande: Poukisa Sey\u00E8 a f\u00E8 moun sa yo sa? Pouki tout k\u00F2l\u00E8 sa a sou peyi a?"
        },
        {
          "text": "Y\u0027a reponn yo: Se paske yo pa t\u0027 kenbe kontra Sey\u00E8 a, Bondye zans\u00E8t yo a, kontra li te pase ak yo l\u00E8 li t\u0027ap f\u00E8 yo soti kite peyi Lejip la."
        },
        {
          "text": "Yo leve al s\u00E8vi l\u00F2t bondye yo pa t\u0027 janm konnen anvan. Y\u0027 al mete ajenou devan bondye Sey\u00E8 a pa t\u0027 ba yo pou yo s\u00E8vi."
        },
        {
          "text": "Se konsa Sey\u00E8 a vin fache anpil sou moun peyi sa a. Li sit\u00E8lman fache, li f\u00E8 tout madichon ki ekri nan liv lalwa a tonbe sou yo."
        },
        {
          "text": "Sey\u00E8 a f\u00E8 k\u00F2l\u00E8, li move, li fache, li rache yo met dey\u00F2 nan peyi yo a, l\u0027 al jete yo nan yon l\u00F2t peyi etranje kote yo ye koulye a."
        },
        {
          "text": "Gen bagay nou pa konnen, se bagay Bondye kenbe nan k\u00E8 l\u0027 pou li menm. Men, bagay li f\u00E8 nou konnen yo, se bagay nou menm ak pitit nou yo pa dwe janm bliye pou nou ka f\u00E8 tou sa li mande nou f\u00E8 nan lalwa a."
        }
      ]
    },
    {
      "VERS": [
        {
          "text": "Mwen mete benediksyon ak madichon d\u00E8van nou pou n\u0027 chwazi. L\u00E8 tout bagay mwen te di nou yo va rive nou, si, antan n\u0027ap viv nan mitan l\u00F2t nasyon nan peyi kote Sey\u00E8 a te gaye nou yo, nou vin chonje sa m\u0027 te di nou,"
        },
        {
          "text": "si nou tounen vin jwenn Sey\u00E8 a, Bondye nou an, si nou koute l\u0027 ak tout k\u00E8 nou, ak tout nanm nou, nou menm ak tout pitit nou yo, jan m\u0027ap ban nou l\u00F2d j\u00F2di a,"
        },
        {
          "text": "enben, l\u00E8 sa a Sey\u00E8 a, Bondye nou an, va gen pitye pou nou. L\u0027a mennen tout moun yo te dep\u00F2te yo tounen lakay yo. L\u0027a chanje s\u00F2 nou. Li pral mache chache nou nan tout peyi kote li te gaye nou yo, l\u0027a sanble nou ank\u00F2."
        },
        {
          "text": "Yo m\u00E8t dep\u00F2te nou jouk nan d\u00E8nye bout lat\u00E8, Sey\u00E8 a, Bondye nou an, pral chache nou jouk la pou l\u0027 sanble nou ank\u00F2."
        },
        {
          "text": "Sey\u00E8 a va f\u00E8 nou tounen nan peyi kote zans\u00E8t nou yo te rete a, n\u0027a tounen pran l\u0027 pou nou ank\u00F2. L\u0027a f\u00E8 nou plis byen pase sa l\u0027 te f\u00E8 pou zans\u00E8t nou yo, l\u0027a f\u00E8 nou vin pi plis pase zans\u00E8t nou yo."
        },
        {
          "text": "Sey\u00E8 a, Bondye nou an, va mete mak kontra li a sou k\u00E8 nou ak sou k\u00E8 pitit nou yo, pou nou ka renmen l\u0027 ak tout k\u00E8 nou, ak tout nanm nou, pou nou ka gen lavi."
        },
        {
          "text": "Sey\u00E8 a, Bondye nou an, va f\u00E8 tout madichon sa yo tonbe sou l\u00E8nmi nou yo, sou moun ki pa t\u0027 vle w\u00E8 nou yo, sou moun ki t\u0027ap maltrete nou yo."
        },
        {
          "text": "Men, nou menm, n\u0027a tounen vin jwenn Sey\u00E8 a, n\u0027a koute l\u0027, n\u0027a f\u00E8 tou sa li ban nou l\u00F2d f\u00E8 a, jan mwen mande nou li j\u00F2di a."
        },
        {
          "text": "Sey\u00E8 a, Bondye nou an, va kouvri nou anba benediksyon. Li va f\u00E8 tout zaf\u00E8 nou mache byen, l\u0027a ban nou anpil pitit, l\u0027a ban nou anpil b\u00E8t, l\u0027a f\u00E8 jaden nou yo bay b\u00E8l rek\u00F2t. Paske, Sey\u00E8 a va pran plezi ank\u00F2 pou l\u0027 f\u00E8 nou viv ak k\u00E8 kontan, menm jan li te pran plezi f\u00E8 sa pou zans\u00E8t nou yo."
        },
        {
          "text": "Men, n\u0027a gen pou nou koute Sey\u00E8 a, Bondye nou an, n\u0027a gen pou nou kenbe tout k\u00F2mandman li yo ak tout regleman li yo, tou sa ki ekri nan liv lalwa a. Wi, se pou nou tounen vin jwenn Sey\u00E8 a, Bondye nou an, ak tout k\u00E8 nou, ak tout nanm nou."
        },
        {
          "text": "K\u00F2mandman m\u0027ap ban nou j\u00F2di a, se pa bagay nou pa kapab f\u00E8, bagay nou pa ka rive f\u00E8."
        },
        {
          "text": "Se pa nan sy\u00E8l la li ye pou n\u0027 ta di: Kil\u00E8s ki pral moute al chache l\u0027 nan sy\u00E8l la pou f\u00E8 nou tande l\u0027, pou n\u0027 ka f\u00E8 sa l\u0027 mande nou f\u00E8 a?"
        },
        {
          "text": "Se pa l\u00F2t b\u00F2 lanm\u00E8 li ye non plis pou nou ta di: Kil\u00E8s ki pral janbe lanm\u00E8 al chache l\u0027 pou nou ka tande sa l\u0027 di, pou nou ka f\u00E8 sa l\u0027 mande nou f\u00E8 a?"
        },
        {
          "text": "Non. Li la toupre nou. Li nan bouch nou, li nan t\u00E8t nou pou nou ka f\u00E8 sa l\u0027 mande nou f\u00E8 a."
        },
        {
          "text": "Gade. J\u00F2di a mwen mete devan nou lavi ak benediksyon yon b\u00F2, lanm\u00F2 ak madichon yon b\u00F2. Se nou ki pou chwazi."
        },
        {
          "text": "Sa m\u0027ap mande nou j\u00F2di a, se pou nou renmen Sey\u00E8 a, Bondye nou an, se pou nou viv jan li vle l\u0027 la, se pou nou f\u00E8 tou sa li mande nou f\u00E8 nan k\u00F2mandman li yo, nan l\u00F2d li yo ak nan regleman li yo. Konsa, n\u0027a gen lavi, n\u0027a gen anpil pitit. Sey\u00E8 a, Bondye nou an, va beni nou nan peyi nou pral pran pou rele nou pa nou an."
        },
        {
          "text": "Men, si nou vire do ba li, si nou derefize koute l\u0027, si nou kite yo pran t\u00E8t nou pou n\u0027 al mete ajenou devan l\u00F2t bondye, pou n\u0027 al f\u00E8 s\u00E8vis pou yo,"
        },
        {
          "text": "m\u0027ap av\u00E8ti nou depi koulye a: nou tout gen pou mouri. Nou p\u0027ap viv lontan nan peyi l\u00F2t b\u00F2 larivy\u00E8 Jouden kote nou pral antre pou nou pran pou nou an."
        },
        {
          "text": "Mwen pran sy\u00E8l la ak lat\u00E8 a s\u00E8vi m\u0027 temwen j\u00F2di a: Men li, mwen mete devan nou lavi yon b\u00F2, lanm\u00F2 yon b\u00F2, benediksyon yon b\u00F2, madichon yon b\u00F2 pou nou chwazi. Chwazi lavi tande, pou nou ka viv, nou menm ansanm ak tout pitit nou yo."
        },
        {
          "text": "renmen Sey\u00E8 a, Bondye nou an. Koute l\u0027. Pa lage l\u0027 menm, paske se li menm ki tout lavi nou, se li k\u0027ap f\u00E8 nou viv lontan nan peyi Sey\u00E8 a te f\u00E8 pwom\u00E8s li t\u0027ap bay Abraram, Izarak ak Jak\u00F2b, zans\u00E8t nou yo."
        }
      ]
    },
    {
      "VERS": [
        {
          "text": "Moyiz pale ank\u00F2 ak tout p\u00E8p Izray\u00E8l la, li di yo:"
        },
        {
          "text": "-Koulye a, mwen gen sanventan sou t\u00E8t mwen. Mwen pa gen f\u00F2s pou m\u0027 f\u00E8 anyen ank\u00F2. L\u00E8fini, Sey\u00E8 a te tou di m\u0027 mwen p\u0027ap janbe l\u00F2t b\u00F2 larivy\u00E8 Jouden an."
        },
        {
          "text": "Sey\u00E8 a, Bondye nou an, se li menm ki pral pran devan nou. L\u0027ap detwi tout nasyon sa yo devan je nou pou nou ka pran peyi yo pou nou: Se Jozye ki va mache devan nou, jan Sey\u00E8 a te di l\u0027 la."
        },
        {
          "text": "Sey\u00E8 a va detwi nasyon sa yo n\u00E8t, menm jan li te detwi Siyon ak Og, wa peyi Amori yo, ansanm ak tout moun nan peyi yo a n\u00E8t ale."
        },
        {
          "text": "Sey\u00E8 a pral lage yo nan men nou. L\u00E8 sa a, se pou nou aji av\u00E8k yo jan Sey\u00E8 a te ban nou l\u00F2d aji ak yo a."
        },
        {
          "text": "Se pou nou vanyan. Se pou nou mete gason sou nou! Nou pa bezwen p\u00E8. Pa tranble l\u00E8 yo par\u00E8t devan nou. Sey\u00E8 a, Bondye nou an, kanpe la av\u00E8k nou. Li p\u0027ap janm lage nou, li p\u0027ap janm kite nou pou kont nou."
        },
        {
          "text": "Apre sa, Moyiz rele Jozye, li pale av\u00E8 l\u0027 devan tout p\u00E8p Izray\u00E8l la, li di l\u0027 konsa: -Mete gason sou ou! Se pou ou vanyan! Paske se ou menm ki pral alat\u00E8t p\u00E8p la pou l\u0027 antre pran peyi Sey\u00E8 a te f\u00E8 s\u00E8man l\u0027ap bay zans\u00E8t yo a."
        },
        {
          "text": "Sey\u00E8 a va pran devan ou, l\u0027a kanpe la av\u00E8 ou. Li p\u0027ap janm lage ou, li p\u0027ap kite ou pou kont ou: Ou pa bezwen p\u00E8. Ou pa bezwen tranble."
        },
        {
          "text": "Apre sa, Moyiz ekri tout lalwa a, epi li renm\u00E8t li bay pr\u00E8t yo, moun fanmi Levi yo ki te reskonsab Bwat Kontra Sey\u00E8 a, ansanm ak tout ch\u00E8f fanmi p\u00E8p Izray\u00E8l la."
        },
        {
          "text": "Moyiz ba yo l\u00F2d sa a: -Chak s\u00E8tan, l\u00E8 lanne pou yo renm\u00E8t d\u00E8t yo va rive, pandan y\u0027ap fete f\u00E8t Joupa yo."
        },
        {
          "text": "l\u00E8 tout p\u00E8p Izray\u00E8l la va vin adore Sey\u00E8 a, Bondye nou an, nan kote li te chwazi pou sa a, n\u0027a li tout liv lalwa a byen f\u00F2 devan yo tout, pou yo ka tande l\u0027 nan z\u00F2r\u00E8y yo."
        },
        {
          "text": "N\u0027a sanble tout moun, fanm kou gason, timoun kou granmoun, ansanm ak moun l\u00F2t nasyon k\u0027ap viv nan lavil nou yo, pou yo ka tande l\u0027, pou yo ka aprann gen krentif pou Sey\u00E8 a, Bondye nou an, pou yo kenbe lalwa a, epi pou yo f\u00E8 tou sa ki ladan l\u0027."
        },
        {
          "text": "Se konsa, pitit yo ki pa t\u0027 janm konn lalwa a va tande l\u0027. Y\u0027a aprann gen krentif pou Sey\u00E8 a, Bondye nou an, chak jou pandan tout tan n\u0027ap viv nan peyi nou pral pran pou nou an, l\u00E8 n\u0027a janbe l\u00F2t b\u00F2 larivy\u00E8 Jouden an."
        },
        {
          "text": "L\u00E8 sa a, Sey\u00E8 a di Moyiz konsa: -Ou pa lwen mouri. Rele Jozye. Vini ansanm av\u00E8 l\u0027 nan Tant Randevou a pou m\u0027 ka ba li l\u00F2d sa pou l\u0027 f\u00E8. Se konsa, Moyiz ak Jozye al kanpe nan Tant Randevou a."
        },
        {
          "text": "Sey\u00E8 a par\u00E8t devan yo anndan Tant Randevou a, nan yon nwaj ki te gen f\u00F2m yon gwo poto devan p\u00F2t tant lan."
        },
        {
          "text": "Sey\u00E8 a di Moyiz: -Ou pral mouri. Ou pa lwen al jwenn zans\u00E8t ou yo ki mouri deja. Men, apre ou fin mouri, p\u00E8p la pral leve, yo pral vire do ban mwen pou y\u0027 al kouri d\u00E8y\u00E8 l\u00F2t bondye y\u0027ap s\u00E8vi nan peyi l\u00F2t nasyon kote nou pral antre a. Wi, yo pral lage m\u0027, yo pral kase kontra m\u0027 te pase av\u00E8k yo a."
        },
        {
          "text": "L\u00E8 sa va rive, m\u0027a f\u00E8 yon s\u00E8l k\u00F2l\u00E8 anwo yo, m\u0027a lage yo tout, mwen p\u0027ap okipe yo ank\u00F2. Se peri y\u0027a peri. Tout kalite mal\u00E8 ak lafliksyon pral tonbe sou yo. Se l\u00E8 sa a y\u0027a blije rekon\u00E8t se paske Bondye yo a pa la nan mitan yo ank\u00F2 kif\u00E8 tout mal\u00E8 sa yo rive yo."
        },
        {
          "text": "Men malgre sa, mwen menm m\u0027a refize ede yo paske yo te f\u00E8 tw\u00F2p bagay mal l\u00E8 yo te al kouri d\u00E8y\u00E8 l\u00F2t bondye."
        },
        {
          "text": "Koulye a, ekri chante sa a. W\u0027a moutre tout moun p\u00E8p Izray\u00E8l yo li, pou l\u0027 ka nan bouch yo tout, epi pou l\u0027 sa s\u00E8vi m\u0027 temwen kont yo."
        },
        {
          "text": "L\u00E8 m\u0027ap f\u00E8 yo antre nan peyi mwen te pwom\u00E8t bay zans\u00E8t yo a, peyi kote l\u00E8t ak siwo my\u00E8l ap koule tankou dlo a, m\u0027a f\u00E8 yo manje plen vant yo, y\u0027a viv al\u00E8z. Men, y\u0027a kouri d\u00E8y\u00E8 l\u00F2t bondye, y\u0027a s\u00E8vi yo. Men mwen menm, y\u0027a voye m\u0027 jete, y\u0027a kraze kontra mwen te pase ak yo a."
        },
        {
          "text": "Konsa, l\u00E8 tout kalite mal\u00E8 ak lafliksyon va tonbe sou yo, chante sa a va s\u00E8vi m\u0027 temwen, l\u0027ap toujou nan bouch yo, paske pitit yo p\u0027ap janm bliye l\u0027. Wi, depi koulye a, anvan menm mwen f\u00E8 yo antre nan peyi mwen te pwom\u00E8t yo a, mwen konnen sa yo gen nan t\u00E8t yo."
        },
        {
          "text": "Menm jou sa a, Moyiz ekri chante a epi li moutre tout moun p\u00E8p Izray\u00E8l yo li."
        },
        {
          "text": "Apre sa, Sey\u00E8 a bay Jozye, pitit gason Noun lan, l\u00F2d li yo. Li di l\u0027 konsa: -Mete gason sou ou. Se pou ou vanyan. Paske se ou menm ki pou f\u00E8 moun p\u00E8p Izray\u00E8l yo antre nan peyi mwen te pwom\u00E8t m\u0027ap ba yo a. M\u0027ap kanpe la av\u00E8 ou."
        },
        {
          "text": "L\u00E8 Moyiz fin ekri tout paw\u00F2l lalwa Bondye a nan yon liv san li pa sote anyen,"
        },
        {
          "text": "li rele moun Levi ki te reskonsab pou pote Bwat Kontra Sey\u00E8 a, li di yo konsa:"
        },
        {
          "text": "-Pran liv lalwa a, mete l\u0027 sou kote Bwat Kontra Sey\u00E8 a, Bondye nou an. L\u0027a rete la, l\u0027a s\u00E8vi temwen kont nou."
        },
        {
          "text": "Mwen konnen jan nou gen t\u00E8t di, jan nou pa vle koute. Si koulye a, pandan mwen vivan ank\u00F2 nan mitan nou an, nou te kenbe t\u00E8t ak Sey\u00E8 a konsa, l\u00E8 m\u0027a mouri menm se va pi r\u00E8d."
        },
        {
          "text": "Sanble b\u00F2 kote m\u0027 tout ch\u00E8f fanmi nou yo ak tout ch\u00E8f branch fanmi nou yo pou m\u0027 f\u00E8 yo tande paw\u00F2l sa yo. Mwen pral pran sy\u00E8l la ak lat\u00E8 a s\u00E8vi m\u0027 temwen sa mwen pral di nou la a."
        },
        {
          "text": "Paske mwen konnen, l\u00E8 m\u0027a mouri, nou pral lage k\u00F2 nou nan f\u00E8 move bagay, nou pral kite chemen mwen te louvri devan nou an. L\u00E8 sa a, mal\u00E8 pral tonbe sou nou, paske nou te f\u00E8 sa ki mal nan je Sey\u00E8 a, nou te eksite k\u00F2l\u00E8 li av\u00E8k tout move bagay nou t\u0027ap f\u00E8 yo."
        },
        {
          "text": "L\u00E8 sa a, Moyiz pran resite byen f\u00F2 tout chante sa a, depi nan konmansman jouk li bout, devan tout moun p\u00E8p Izray\u00E8l yo ki te reyini pou yo te ka tande sa l\u0027ap di a."
        }
      ]
    },
    {
      "VERS": [
        {
          "text": "Ou menm sy\u00E8l, tande sa mwen pral di la a! Koute byen, ou menm lat\u00E8, paw\u00F2l ki pral soti nan bouch mwen!"
        },
        {
          "text": "Sa m\u0027ap di a pral tonbe tankou grenn lapli! Paw\u00F2l mwen yo pral tankou lawouze k\u0027ap tonbe sou lat\u00E8. Paw\u00F2l nan bouch mwen pral tankou b\u00E8l lapli k\u0027ap tonbe sou jenn plant yo, tankou yon ti lapli n\u00F2 k\u0027ap tonbe sou z\u00E8b gazon."
        },
        {
          "text": "Mwen pral f\u00E8 lwanj Sey\u00E8 a! Rekon\u00E8t jan Bondye nou an gen pouvwa!"
        },
        {
          "text": "Se Sey\u00E8 a k\u0027ap pwoteje nou. Tou sa li f\u00E8 bon n\u00E8t. Li pa nan patipri nan anyen l\u0027ap f\u00E8. Bondye nou an ap toujou kenbe paw\u00F2l li Li pa nan bay manti. Li f\u00E8 sa ki dwat, li pa f\u00E8 ankenn lenjistis."
        },
        {
          "text": "Se yo menm, p\u00E8p li a, ki pa kenbe paw\u00F2l yo, bagay yon bon pitit Bondye pa ta janm f\u00E8. Se yon bann mechan k\u0027ap mache twonpe moun."
        },
        {
          "text": "Se konsa nou di Sey\u00E8 a m\u00E8si pou sa l\u0027 f\u00E8 pou nou, bann moun fou san konprann? Se pa li ki papa nou? Se pa li ki kreye nou? Se pa li ki f\u00E8 nou sa nou ye a? Se pa li ki ban nou lavi?"
        },
        {
          "text": "Chonje tan lontan! Repase t\u00E8t nou sou tan lontan! Mande papa nou pou li di nou sak te pase. Mande granmoun lontan yo rakonte nou istwa tan lontan."
        },
        {
          "text": "L\u00E8 Bondye ki anwo nan sy\u00E8l la t\u0027ap bay chak nasyon p\u00F2syon ki pou yo, l\u00E8 li t\u0027ap bay kote pou chak moun rete sou lat\u00E8, li fikse fwonty\u00E8 tout peyi dapre kantite moun li te mete sou lat\u00E8."
        },
        {
          "text": "Men, li chwazi pitit Jak\u00F2b yo pou li. Se yo ki p\u00E8p pa l\u0027 la menm."
        },
        {
          "text": "Li te jwenn yo nan dez\u00E8 a, kote moun pa rete, kote van an ap soufle san rete. Li pran yo nan bra l\u0027, li pran swen yo, li pwoteje yo tankou de grenn je nan t\u00E8t li."
        },
        {
          "text": "Tankou malfini k\u0027ap moutre pitit li vole, Sey\u00E8 a ap plane anwo pitit li yo. Li louvri z\u00E8l li yo pou li ka pran swen yo, li pote yo sou do l\u0027 pou yo pa tonbe."
        },
        {
          "text": "Sey\u00E8 a s\u00E8l ch\u00E8f yo. Li pa bezwen l\u00F2t bondye pou ede l\u0027."
        },
        {
          "text": "Li f\u00E8 yo mache an grann\u00E8g sou t\u00E8t m\u00F2n peyi a. Li f\u00E8 yo manje grenn bwa nan savann. Yo jwenn siwo my\u00E8l nan tou w\u00F2ch pou yo bw\u00E8. Pye oliv yo donnen nan w\u00F2ch karyann."
        },
        {
          "text": "B\u00E8f yo ak mouton yo ap bay l\u00E8t an kantite. Y\u0027a manje vyann mouton gra, vyann belye Bazan ak vyann bouk kabrit. Y\u0027a manje pi bon kalite farin frans, y\u0027a bw\u00E8 ji rezen pou diven."
        },
        {
          "text": "Pitit Jak\u00F2b yo manje plen vant yo! Yo vin gra, y\u0027ap pete nan po yo, yo konmanse voye pye. Yo voye Bondye ki te f\u00E8 yo a jete. Yo vire do bay Bondye ki t\u0027ap pwoteje yo a, Bondye ki te delivre yo a."
        },
        {
          "text": "Y\u0027 al adore bondye l\u00F2t nasyon. Yo f\u00E8 Sey\u00E8 a f\u00E8 jalouzi, y\u0027 al f\u00E8 sa ki mal, yo f\u00E8 l\u0027 f\u00E8 k\u00F2l\u00E8."
        },
        {
          "text": "Y\u0027 al ofri b\u00E8t pou yo touye bay zid\u00F2l ki pa bondye tout bon, yon kalite bondye yo pa t\u0027 janm konnen anvan, l\u00F2t bondye ki f\u00E8k par\u00E8t, bondye zans\u00E8t yo pa t\u0027 janm gen krentif."
        },
        {
          "text": "Yo bliye Bondye ki te pwoteje yo, Bondye ki papa yo a. Yo pa chonje Bondye ki te f\u00E8 yo, Bondye ki te ba yo lavi a."
        },
        {
          "text": "L\u00E8 Sey\u00E8 a w\u00E8 sa, li fache. Li f\u00E8 k\u00F2l\u00E8 sou pitit gason l\u0027 yo ak sou pitit fi l\u0027 yo!"
        },
        {
          "text": "Li di: mwen pral vire do m\u0027 ba yo. M\u0027a w\u00E8 sa ki pral rive yo. Se yon bann moun ki plen vis, yon bann pitit ou pa ka fin fye n\u00E8t."
        },
        {
          "text": "Yo f\u00E8 m\u0027 f\u00E8 jalouzi, y\u0027 al adore yon bondye ki pa bondye tout bon. Yo f\u00E8 m\u0027 f\u00E8 k\u00F2l\u00E8, y\u0027 al f\u00E8 s\u00E8vis pou zid\u00F2l ki pa vo anyen. Enben, mwen menm, mwen pral f\u00E8 yo f\u00E8 jalouzi pou yon p\u00E8p ki pa menm yon p\u00E8p. M\u0027ap f\u00E8 yo f\u00E8 k\u00F2l\u00E8 pou yon nasyon moun ki san konprann."
        },
        {
          "text": "L\u00E8 m\u0027 an k\u00F2l\u00E8, se tankou yon gwo dife k\u0027ap flanbe. Mwen boule tou sa ki sou lat\u00E8. Mwen desann byen fon kote m\u00F2 yo ye anba t\u00E8 a. M\u0027ap mete dife jouk nan rasin m\u00F2n yo."
        },
        {
          "text": "M\u0027ap f\u00E8 yon seri mal\u00E8 tonbe sou yo. M\u0027ap voye tout fl\u00E8ch mwen yo sou yo."
        },
        {
          "text": "Y\u0027a mouri grangou. Lafy\u00E8b va fini ak yo. Move maladi va minen yo. M\u0027a voye b\u00E8t nan bwa atake yo. M\u0027a voye s\u00E8pan ak pwazon venen pou touye yo."
        },
        {
          "text": "Nan lari, y\u0027a touye pitit pitit gason yo nan goumen. Moun ki anndan kay va sit\u00E8lman p\u00E8, k\u00E8 yo va rete. Jenn gason ak jenn fi va mouri menm jan an tou. Depi timoun nan tete jouk granmoun cheve blan, pesonn p\u0027ap chape."
        },
        {
          "text": "Mwen te di mwen tapral detwi yo n\u00E8t, pou pesonn pa janm chonje yo ank\u00F2 sou lat\u00E8."
        },
        {
          "text": "Men, mwen pa ta vle kite l\u00E8nmi yo pran pye sou yo. Mwen pa ta renmen pou moun ki pa vle w\u00E8 m\u0027 yo mete nan t\u00E8t yo se yo menm ak f\u00F2s kouraj yo ki f\u00E8 sa, pou yo pa di: Sey\u00E8 a pa gen anyen pou l\u0027 w\u00E8 nan sa."
        },
        {
          "text": "P\u00E8p Izray\u00E8l la, se yon p\u00E8p ki p\u00E8di bonnanj yo. Yo pa gen konprann."
        },
        {
          "text": "Si yo te gen konprann, yo ta louvri je yo, yo ta w\u00E8 sa ki pral rive yo."
        },
        {
          "text": "Kouman ou ta vle pou yon s\u00E8l grenn l\u00E8nmi f\u00E8 mil ladan yo kouri, pou de grenn l\u00E8nmi f\u00E8 dimil ladan yo kraze rak? Se s\u00E8lman paske Sey\u00E8 a lage yo, paske moun ki te konn pwoteje yo a vire do ba yo."
        },
        {
          "text": "L\u00E8nmi yo konn byen pw\u00F2p bondye k\u0027ap pwoteje yo a pa ka par\u00E8t devan Bondye p\u00E8p Izray\u00E8l la."
        },
        {
          "text": "Ou ta di se menm ras moun Sod\u00F2m ak Gom\u00F2 yo ye. Yo tankou pye rezen k\u0027ap donnen rezen anm\u00E8, rezen ki plen pwazon."
        },
        {
          "text": "Diven yo tankou pwazon nan bouch s\u00E8pan, venen nan bouch s\u00E8pan aspik k\u0027ap touye moun fr\u00E8t."
        },
        {
          "text": "Sey\u00E8 a konnen tou sa l\u00E8nmi te f\u00E8 p\u00E8p la. L\u0027ap tann l\u00E8 a rive pou l\u0027 pini yo."
        },
        {
          "text": "Se Sey\u00E8 a k\u0027ap tire revanj sou yo, se li k\u0027ap f\u00E8 yo peye sa yo f\u00E8 a, l\u00E8 l\u00E8 a va rive pou yo tonbe. Jou pou yo detwi yo a pa lwen. Sa ki pare pou yo a fin rive."
        },
        {
          "text": "Sey\u00E8 a pral pran defans p\u00E8p li a, l\u00E8 l\u0027a w\u00E8 tout f\u00F2s yo fin desann. Li pral gen pitye pou s\u00E8vit\u00E8 l\u0027 yo, l\u00E8 l\u0027a w\u00E8 pa gen anpil ank\u00F2 ki rete, ni anndan peyi a, ni dey\u00F2."
        },
        {
          "text": "L\u00E8 sa a, Sey\u00E8 a va mande: -Kote bondye yo a, sa ki te konn pwoteje yo a? bondye yo te konn al jwenn pou pran defans yo a?"
        },
        {
          "text": "Se pa yo ki te konn manje gr\u00E8s b\u00E8t nou te konn ofri yo? Se pa yo ki te konn bw\u00E8 diven nou te konn vide sou l\u00F2t\u00E8l yo? Se pou yo vin koulye a, se pou yo vin delivre nou! Se pou yo kouri vin pwoteje nou!"
        },
        {
          "text": "Se mwen menm, mwen menm s\u00E8l ki Bondye. Pa gen l\u00F2t bondye pase mwen menm. Mwen bay lavi, mwen pran lavi jan m\u0027 vle. L\u00E8 mwen bay maladi, se mwen ki pou bay gerizon. Pa gen moun ki ka delivre pesonn anba men mwen."
        },
        {
          "text": "Men m\u0027ap leve men m\u0027 anl\u00E8, mwen f\u00E8 s\u00E8man: Menm jan nou w\u00E8 m\u0027 vivan pou tout tan an,"
        },
        {
          "text": "l\u00E8 m\u0027a file b\u00E8l nepe klere mwen an, l\u00E8 m\u0027a soti pou m\u0027 rann jistis, m\u0027a tire revanj mwen sou l\u00E8nmi m\u0027 yo, m\u0027a bay moun ki pa vle w\u00E8 m\u0027 yo sa yo merite."
        },
        {
          "text": "Fl\u00E8ch mwen yo pral tranpe nan san, nan san moun blese yo ak san prizonye yo. Nepe mwen ap koupe moun san gad d\u00E8y\u00E8, l\u0027ap koupe t\u00E8t tout ch\u00E8f l\u00E8nmi yo."
        },
        {
          "text": "Nou menm nasyon ki sou lat\u00E8, f\u00E8 k\u00E8 nou kontan ak p\u00E8p Bondye chwazi a! Paske Sey\u00E8 a pral tire revanj pou lanm\u00F2 s\u00E8vit\u00E8 l\u0027 yo. L\u0027a bay moun ki pa vle w\u00E8 l\u0027 yo sa yo merite. L\u0027a wete tout vye bagay ki t\u0027ap f\u00E8t nan peyi p\u00E8p li a."
        },
        {
          "text": "Moyiz ak Jozye, pitit gason Noun lan, te repete tout paw\u00F2l chante sa a byen f\u00F2 pou tout p\u00E8p la te tande."
        },
        {
          "text": "L\u00E8 Moyiz fin bay p\u00E8p Izray\u00E8l la tout paw\u00F2l sa yo,"
        },
        {
          "text": "li di yo konsa: -Se pou nou koute tout k\u00F2mandman m\u0027ap ban nou j\u00F2di a. Y\u0027a s\u00E8vi m\u0027 temwen mwen te f\u00E8 nou konnen yo. Nou menm, n\u0027a pase pitit nou yo l\u00F2d pou yo kenbe yo, pou yo swiv tout paw\u00F2l ki nan lalwa Bondye a."
        },
        {
          "text": "Paske, se pa paw\u00F2l nou ka pran konsa konsa. Se lavi yo ye pou nou. Se yo menm k\u0027ap f\u00E8 nou viv lontan nan peyi nou pral pran pou nou an, l\u00E8 n\u0027a fin janbe l\u00F2t b\u00F2 larivy\u00E8 Jouden an."
        },
        {
          "text": "Menm jou sa a, Sey\u00E8 a pale ak Moyiz, li di l\u0027 konsa:"
        },
        {
          "text": "-Ale nan chenn m\u00F2n Abarim yo, ki nan peyi Moab anfas lavil Jeriko a. Moute sou m\u00F2n Nebo. Antan ou la, w\u0027a voye je ou, w\u0027a gade, w\u0027a w\u00E8 peyi Kanaran an, peyi mwen pral bay moun p\u00E8p Izray\u00E8l yo pou yo rete a."
        },
        {
          "text": "Ou pral mouri sou m\u00F2n kote ou pral moute a, ou pral jwenn moun pa ou yo ki deja mouri, menm jan sa te rive Arawon, fr\u00E8 ou la, ki te mouri sou m\u00F2n Or la, epi ki te al jwenn moun pa l\u0027 yo ki deja mouri."
        },
        {
          "text": "Nou tou de, nou pa t\u0027 f\u00E8 sa m\u0027 te di nou f\u00E8 devan p\u00E8p Izray\u00E8l la, l\u00E8 yo te b\u00F2 sous dlo Meriba yo, b\u00F2 lavil Kad\u00E8s, nan dez\u00E8 Zin lan. Nou te manke m\u0027 respe devan tout p\u00E8p Izray\u00E8l la."
        },
        {
          "text": "Se pout\u00E8t sa, w\u0027a rete byen lwen, w\u0027a w\u00E8 peyi mwen pral bay moun p\u00E8p Izray\u00E8l yo anba nan pye ou. Men ou menm, ou p\u0027ap mete pye ou ladan l\u0027."
        }
      ]
    },
    {
      "VERS": [
        {
          "text": "Men benediksyon Moyiz, s\u00E8vit\u00E8 Bondye a, te bay moun p\u00E8p Izray\u00E8l yo anvan li mouri."
        },
        {
          "text": "Li di: -Sey\u00E8 a soti m\u00F2n Sinayi, li leve tankou sol\u00E8y l\u00F2t b\u00F2 peyi Seyi. L\u0027ap klere depi sou t\u00E8t m\u00F2n Paran an. Li rive jouk Meriba nan peyi Kad\u00E8s. Sou b\u00F2 dwat li yon flanm dife."
        },
        {
          "text": "Sey\u00E8 a renmen tout p\u00E8p sou lat\u00E8. Men, li pwoteje tout moun k\u0027ap viv apa pou li. Yo bese nan pye l\u0027. Yo resevwa l\u00F2d l\u0027ap ba yo."
        },
        {
          "text": "Moyiz ban nou lalwa. Se yon byen li kite pou tout fanmi Jak\u00F2b la."
        },
        {
          "text": "Sey\u00E8 a te wa nan mitan p\u00E8p Izray\u00E8l la l\u00E8 tout ch\u00E8f p\u00E8p la te reyini, l\u00E8 tout branch fanmi p\u00E8p Izray\u00E8l la te sanble."
        },
        {
          "text": "Men sa li di pou branch fanmi Woubenn lan: Se pou Woubenn viv lontan! Fanmi li p\u0027ap janm dispar\u00E8t, malgre li pa gen anpil moun."
        },
        {
          "text": "Men sa li di pou branch fanmi Jida a: Sey\u00E8, koute vwa moun fanmi Jida yo! F\u00E8 yo mete t\u00E8t yo ansanm ank\u00F2 ak r\u00E8s p\u00E8p la. Goumen pou yo, Sey\u00E8! Se pou ou ede yo l\u00E8 y\u0027ap batay ak l\u00E8nmi l\u0027 yo."
        },
        {
          "text": "Men sa li di pou branch fanmi Levi a: Sey\u00E8! Se ou menm ki pou f\u00E8 yo konnen volonte ou. Y\u0027ap s\u00E8vi ou san lage. Ou te sonde yo b\u00F2 Masa. Ou te kenbe t\u00E8t ak yo b\u00F2 sous dlo Meriba yo."
        },
        {
          "text": "Yo pa konn papa! Yo pa konn manman! Yo pa konn fr\u00E8! Yo pa konn pitit! Se l\u00F2d ou yo y\u0027ap swiv, se kontra ou la y\u0027ap kenbe f\u00E8m."
        },
        {
          "text": "Y\u0027a moutre pitit Jak\u00F2b yo regleman ou yo. Y\u0027a moutre pitit Izray\u00E8l yo lalwa ou la. Y\u0027a boule lansan devan ou, y\u0027a ofri sou l\u00F2t\u00E8l b\u00E8t yo touye pou boule n\u00E8t pou ou."
        },
        {
          "text": "Sey\u00E8, ba yo anpil kouraj! Se pou yo f\u00E8 ou plezi nan tou sa y\u0027ap f\u00E8! Kase ren moun ki pa vle w\u00E8 yo. Se pou l\u00E8nmi l\u0027 yo pa ka leve t\u00E8t ank\u00F2."
        },
        {
          "text": "Men sa li di pou branch fanmi Benjamen an: Se moun Sey\u00E8 a renmen anpil. Y\u0027a viv ak k\u00E8 poze b\u00F2 kote l\u0027. Bondye ki anwo nan sy\u00E8l la va toujou pwoteje yo, l\u0027a moute kay li nan mitan yo."
        },
        {
          "text": "Men sa li di pou branch fanmi Joz\u00E8f la: Se pou Sey\u00E8 a beni peyi ki pou yo a. L\u0027a voye bonkou lapli sot nan sy\u00E8l la, l\u0027a f\u00E8 sous dlo pete toupatou."
        },
        {
          "text": "L\u0027a f\u00E8 pyebwa ki donnen chak lanne bay bon rek\u00F2t. L\u0027a f\u00E8 pyebwa ki donnen chak sezon bay bon fwi."
        },
        {
          "text": "L\u0027a f\u00E8 vye m\u00F2n yo bay b\u00E8l rek\u00F2t. L\u0027a f\u00E8 vye t\u00E8 m\u00F2n yo bay pi bon manje ki genyen."
        },
        {
          "text": "L\u0027a f\u00E8 t\u00E8 yo a bay tout kalite bon rek\u00F2t. Bondye ki te pale nan touf raje a va ba yo fav\u00E8 l\u0027. Se pou tout benediksyon sa yo tonbe sou t\u00E8t Joz\u00E8f, paske nan tout pitit papa li yo, se li menm yo te chwazi."
        },
        {
          "text": "Li byen kanpe tankou premye pitit yon towo b\u00E8f. L\u0027ap gen f\u00F2s kouraj yon b\u00E8f savann. L\u0027ap bat tout p\u00E8p ki sou lat\u00E8 ak kout k\u00F2n, l\u0027ap kouri d\u00E8y\u00E8 yo jouk nan d\u00E8nye bout lat\u00E8. Wi, se sa tout milyon moun Efrayim yo ak tout kantite moun Manase yo pral f\u00E8."
        },
        {
          "text": "Men sa li di pou branch fanmi Zabilon an ak branch fanmi Isaka a: Nou menm moun Zabilon yo, se pou trafik sou lanm\u00E8 nou mache byen. Nou menm moun Isaka yo, se pou kom\u00E8s n\u0027ap f\u00E8 lakay nou mache byen tou."
        },
        {
          "text": "Yo rele tout moun l\u00F2t nasyon yo vin sou m\u00F2n lan. Se la y\u0027a f\u00E8 ofrann Bondye mande yo, paske yo f\u00E8 tout lajan yo sou lanm\u00E8, nan kom\u00E8s yo f\u00E8 sou lanm\u00E8 ak nan trafik lak\u00F2t y\u0027ap f\u00E8 toupatou."
        },
        {
          "text": "Men sa li di pou branch fanmi Gad la: Lwanj pou Bondye ki bay Gad anpil t\u00E8 pou l\u0027 rete. Gad kouche tankou yon lyon k\u0027ap veye, pou l\u0027 dechire yon bra, yon t\u00E8t, yon figi."
        },
        {
          "text": "Yo pran pi bon venn t\u00E8 a pou yo. Se p\u00F2syon t\u00E8 ki toujou vin pou ch\u00E8f. Se yo k\u0027ap mache devan p\u00E8p la. Yo f\u00E8 tou sa Sey\u00E8 a te mande, yo swiv tout regleman Sey\u00E8 a te bay p\u00E8p Izray\u00E8l la."
        },
        {
          "text": "Men sa li di pou branch fanmi Dann lan: Dann se yon jenn ti lyon k\u0027ap kouri soti peyi Bazan."
        },
        {
          "text": "Men sa li di pou branch fanmi Neftali a: Neftali resevwa kont benediksyon l\u0027. Sey\u00E8 a f\u00E8 l\u0027 anpil anpil fav\u00E8. P\u00F2syon t\u00E8 yo ap soti b\u00F2 letan an, l\u0027ap desann jouk nan pwent sid peyi a."
        },
        {
          "text": "Men sa li di pou branch fanmi As\u00E8 a: Nan tout pitit Jak\u00F2b yo, benediksyon pou As\u00E8! Tout fr\u00E8 li yo ap renmen l\u0027. Se pou t\u00E8 li yo rich ak pye oliv."
        },
        {
          "text": "Se pou p\u00F2tay lavil li yo f\u00E8t an f\u00E8 ak an asye, pou li ka toujou viv ak k\u00E8 poze."
        },
        {
          "text": "Pa gen tankou Bondye moun p\u00E8p Izray\u00E8l la. Li kouri sou nwaj yo nan sy\u00E8l la pou l\u0027 vin pote yo sekou av\u00E8k f\u00F2s pony\u00E8t li."
        },
        {
          "text": "Bondye ki la pou tout tan an ap pwoteje nou. L\u0027ap pran d\u00E8fans nou ak pouvwa li ki p\u0027ap janm fini. L\u0027ap f\u00E8 l\u00E8nmi nou yo kouri met dey\u00F2 devan nou, l\u0027ap ban nou l\u00F2d pou nou detwi yo n\u00E8t."
        },
        {
          "text": "P\u00E8p Izray\u00E8l la ap viv ak k\u00E8 poze. Moun p\u00E8p Izray\u00E8l yo p\u0027ap viv tankou l\u00F2t nasyon yo. Y\u0027ap viv nan yon peyi k\u0027ap bay anpil farin ak diven, nan yon peyi kote ki p\u0027ap janm manke lapli."
        },
        {
          "text": "Ala bon sa bon pou nou, moun p\u00E8p Izray\u00E8l! Pa gen tankou nou! Se Sey\u00E8 a menm ki delivrans nou! Se li ki pwoteksyon nou! Se li ki defans nou! L\u0027ap mache devan nou pou l\u0027 f\u00E8 nou genyen batay la. L\u00E8nmi nou yo va vin mande padon nan pye nou. Men nou menm, n\u0027a kraze sa ki f\u00E8 l\u00F2g\u00E8y yo a anba pye nou."
        }
      ]
    },
    {
      "VERS": [
        {
          "text": "Moyiz kite plenn Moab yo, li moute sou m\u00F2n Nebo a, sou t\u00E8t m\u00F2n Pisga a ki anfas lavil Jeriko a. Antan li la, Sey\u00E8 a f\u00E8 l\u0027 w\u00E8 tout peyi a, depi z\u00F2n Galarad la rive jouk p\u00F2syon t\u00E8 ki pou Dann lan,"
        },
        {
          "text": "tout p\u00F2syon ki pou Neftali a, tout peyi Efrayim lan ak peyi Manase a, tout peyi Jida a rive sou lanm\u00E8 Mediterane a,"
        },
        {
          "text": "tout z\u00F2n Neg\u00E8v la, fon larivy\u00E8 Jouden an, depi plenn Jeriko, lavil pye koko ginen yo, desann jouk lavil Zoa."
        },
        {
          "text": "Sey\u00E8 a di li konsa: -Men peyi mwen te pwom\u00E8t Abraram, Izarak ak Jak\u00F2b mwen t\u0027ap bay pitit pitit yo k\u0027ap vin apre yo a. Mwen f\u00E8 ou w\u00E8 l\u0027 ak je ou, men ou p\u0027ap antre ladan l\u0027."
        },
        {
          "text": "Se la Moyiz, s\u00E8vit\u00E8 Sey\u00E8 a, te mouri nan peyi Moab la, jan Sey\u00E8 a te di li t\u0027ap mouri a."
        },
        {
          "text": "Sey\u00E8 a antere l\u0027 nan peyi Moab la, nan fon ki anfas B\u00E8t-Pey\u00F2 a. Jouk j\u00F2di a, pesonn pa konnen ki kote li antere."
        },
        {
          "text": "L\u00E8 Moyiz mouri, li te gen sanventan. Li te w\u00E8 byen nan je l\u0027 toujou, li te byen enganm toujou."
        },
        {
          "text": "Moun p\u00E8p Izray\u00E8l yo pase trant jou nan plenn Moab yo ap kriye lanm\u00F2 li. Apre sa, yo fini ak tan yo t\u0027ap pase ap kriye pou lanm\u00F2 Moyiz la."
        },
        {
          "text": "Jozye, pitit gason Noun lan, te vin gen anpil bon konprann sou li, paske Moyiz te mete men sou t\u00E8t li. Moun Izray\u00E8l yo koute tou sa Jozye di yo. Yo f\u00E8 tou sa Sey\u00E8 a te bay Moyiz l\u00F2d pou yo f\u00E8 a."
        },
        {
          "text": "Depi l\u00E8 sa a, pa janm gen l\u00F2t pwof\u00E8t konsa ank\u00F2 ki par\u00E8t nan mitan p\u00E8p Izray\u00E8l la tankou Moyiz. Sey\u00E8 a te konn pale av\u00E8 l\u0027 fas pou fas."
        },
        {
          "text": "Pa gen l\u00F2t pwof\u00E8t ki janm f\u00E8 tout mirak ak tout m\u00E8v\u00E8y sa yo Sey\u00E8 a te voye l\u0027 al f\u00E8 nan peyi Lejip, kont farawon an, kont moun k\u0027ap s\u00E8vi gouvenman l\u0027 yo ak tout moun ki te nan peyi a."
        },
        {
          "text": "Pa gen l\u00F2t pwof\u00E8t ki janm gen menm pouvwa sa a pou f\u00E8 tout kalite gwo bagay sa yo Moyiz te f\u00E8 devan tout p\u00E8p Izray\u00E8l la."
        }
      ]
    }
  ]
}