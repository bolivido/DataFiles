{
  "-bnumber": "35",
  "CHAPTER": [
    {
      "VERS": [
        {
          "text": "Men mesaj Bondye te bay pwof\u00E8t Abakouk nan yon vizyon."
        },
        {
          "text": "Sey\u00E8! Konbe tan ank\u00F2 pou m\u0027 pase ap rele ou, ap mande ou sekou anvan pou ou tande m\u0027? Konbe tan ank\u00F2 pou m\u0027 pase ap rele nan z\u00F2r\u00E8y ou anvan pou ou vin delivre nou anba moun k\u0027ap maltrete nou yo?"
        },
        {
          "text": "Poukisa w\u0027ap f\u00E8 m\u0027 w\u00E8 tout mechanste sa yo? Ki jan ou ka rete kanpe konsa ap gade tout lenjistis sa yo? Se piyay ak mechanste ase ki devan je m\u0027! Toupatou se goumen, se kont."
        },
        {
          "text": "Lalwa a la, li pa s\u00E8vi anyen. Ou pa ka jwenn jistis. Mechan yo ap kraze moun k\u0027ap mache dwat. Lajistis devan d\u00E8y\u00E8."
        },
        {
          "text": "Sey\u00E8 a pale ak p\u00E8p li a, li di: -Voye je nou gade nasyon ki b\u00F2 kote nou yo. Nou pral sezi, nou pral tranble. Mwen pral f\u00E8 yon travay devan je nou. Si se moun ki ta vin di nou sa, nou pa ta kw\u00E8."
        },
        {
          "text": "M\u0027ap f\u00E8 moun peyi Kalde yo kanpe. Se yon p\u00E8p ki san pitye, ki san manman. Y\u0027ap mache toupatou sou lat\u00E8, y\u0027ap pran peyi l\u00F2t p\u00E8p nan men yo."
        },
        {
          "text": "Kote yo pase, yo f\u00E8 moun p\u00E8 yo. Yo pa nan jw\u00E8t ak pesonn. Yo pa pran l\u00F2d nan men pesonn. Yo f\u00E8 sa yo pi pito."
        },
        {
          "text": "Chwal yo kouri pi r\u00E8d pase chat mawon. Yo pi move pase chen mawon ki grangou. Kavalye yo soti byen lwen, y\u0027ap kouri vini. Yo tankou malfini k\u0027ap plonje sou poul."
        },
        {
          "text": "S\u00F2lda yo ap vini pou f\u00E8 piyay. Tout moun p\u00E8 l\u00E8 yo w\u00E8 yo ap pwoche, paske yo ranmase prizonye an kantite, san gad d\u00E8y\u00E8."
        },
        {
          "text": "Y\u0027ap pase wa yo nan betiz. Y\u0027ap pase ch\u00E8f yo nan rizib. Pa gen f\u00F2 ki ka rete yo. Yo annik anpile t\u00E8 b\u00F2 miray yo, l\u00E8fini yo moute pran yo."
        },
        {
          "text": "Yo pase tankou yon koutvan, yo kraze brize, epi y\u0027 al f\u00E8 wout yo. Bondye yo se f\u00F2s yo gen nan pony\u00E8t yo. Se nan sa yo kw\u00E8."
        },
        {
          "text": "Sey\u00E8! Depi tout tan se ou ki Bondye. Ou se Bondye m\u0027, Bondye tout bon ki la pou tout tan an. Sey\u00E8, Bondye mwen, ou menm k\u0027ap pwoteje m\u0027! Se p\u00E8p sa a ou chwazi pou f\u00E8 travay ou? Se p\u00E8p sa a ou voye pou pini nou?"
        },
        {
          "text": "Ou tw\u00F2 bon pou ou kite moun ap f\u00E8 mechanste devan je ou konsa! Ou pa ka rete ap gade moun ap f\u00E8 lenjistis devan ou konsa! Ki jan ou f\u00E8 rete ap gade bann moun tr\u00E8t sa yo? Poukisa ou pa di anyen l\u00E8 mechan yo ap fini ak moun ki pi inonsan pase yo?"
        },
        {
          "text": "Kouman ou ka aji ak moun tankou si yo te pwason nan lanm\u00E8, tankou koul\u00E8v nan raje ki pa gen m\u00E8t?"
        },
        {
          "text": "Moun Babil\u00F2n yo pran moun nan zen tankou pwason. Yo rale yo nan senn, yo ranmase yo nan nas. L\u00E8fini, yo kontan, y\u0027ap f\u00E8 f\u00E8t."
        },
        {
          "text": "Se sak f\u00E8 tou, yo f\u00E8 ofrann b\u00E8t yo touye pou senn yo, yo boule lansan pou nas yo, paske se nan senn yo ak nan nas yo yo jwenn tout kalite bon pwason pou yo manje."
        },
        {
          "text": "Eske yo pral toujou s\u00E8vi ak nepe yo san rete, pou yo touye moun l\u00F2t nasyon san yo pa gen pitye pou yo?"
        }
      ]
    },
    {
      "VERS": [
        {
          "text": "Mwen moute sou f\u00F2 a pou m\u0027 veye. Mwen kanpe sou t\u00E8t miray ranpa a, m\u0027ap tann pou m\u0027 w\u00E8 sa Sey\u00E8 a pral di m\u0027, ki repons li pral ban mwen apre tout plenyen mwen plenyen ba li a."
        },
        {
          "text": "Men repons Sey\u00E8 a ban mwen. Li di m\u0027 konsa: -Ekri sa mwen pral f\u00E8 ou w\u00E8 a. Grave l\u0027 byen grave sou w\u00F2ch plat pou moun ka li l\u0027 fasil."
        },
        {
          "text": "Ekri l\u0027 paske se poko l\u00E8 pou sa m\u0027 pral f\u00E8 ou w\u00E8 a rive. Men, li p\u0027ap pran lontan ank\u00F2 pou l\u0027 rive. Li gen pou l\u0027 rive vre. Si li pran reta pou l\u0027 rive, ou m\u00E8t tann. Paske, w\u00E8 pa w\u00E8, li gen pou l\u0027 rive l\u00E8 pou l\u0027 rive a."
        },
        {
          "text": "Men mesaj la: Moun ki pa mache dwat devan Bondye p\u0027ap chape. Men moun ki mache dwat yo va viv paske yo te kenbe konfyans f\u00E8m yo nan Bondye."
        },
        {
          "text": "Rich\u00E8s f\u00E8 moun p\u00E8di t\u00E8t yo pi mal pase bweson. Moun ki gen l\u00F2g\u00E8y pa ka rete trankil. Tankou simity\u00E8, yo pa janm gen ase. Tankou kote m\u00F2 yo ye a, yo pa janm gen kont yo. Yo mache pran tout nasyon yo pou yo. Yo mete tout p\u00E8p yo anba pony\u00E8t yo."
        },
        {
          "text": "Men, tout p\u00E8p sa yo pral pase yo nan betiz, yo pral rele chalbari d\u00E8y\u00E8 yo, yo pral bay istwa sou yo. Yo pral di: Madichon pou moun k\u0027ap plede pran sa ki pa pou yo! Kil\u00E8 y\u0027a sispann f\u00E8 sa? Madichon pou moun k\u0027ap bay ponya epi k\u0027ap f\u00E8 moun peye gwo enter\u00E8 mete sou li!"
        },
        {
          "text": "Tal\u00E8 konsa, se nou ki pral nan pran ponya. Moun nou dwe yo pral leve d\u00E8y\u00E8 nou. Yo pral piye tou sa nou genyen."
        },
        {
          "text": "Nou te piye anpil nasyon. Koulye a r\u00E8s moun ki te chape yo pral piye tou sa nou genyen paske nou te touye anpil moun, nou te f\u00E8 peyi yo, lavil yo ansanm ak moun ki te rete ladan yo pase anpil mati anba men nou."
        },
        {
          "text": "Madichon pou moun k\u0027ap v\u00F2l\u00F2 pou f\u00E8 fanmi yo rich, k\u0027ap bati kay sou m\u00F2n pou mal\u00E8 pa rive yo!"
        },
        {
          "text": "Se wont nou f\u00E8 fanmi nou yo wont. L\u00E8 nou detwi anpil nasyon konsa, se pw\u00F2p t\u00E8t nou nou f\u00E8 mal."
        },
        {
          "text": "Ata w\u00F2ch ki nan miray yo ap denonse nou. Poto trav\u00E8s kay yo ap f\u00E8 menm bagay la tou."
        },
        {
          "text": "Madichon pou moun k\u0027ap touye moun, k\u0027ap f\u00E8 lenjistis pou bati lavil yo!"
        },
        {
          "text": "Travay p\u00E8p yo ap f\u00E8 a pral boule nan dife. Se pou gremesi nasyon yo ap fatige k\u00F2 yo travay di. Se Sey\u00E8 a menm k\u0027ap f\u00E8 sa rive konsa."
        },
        {
          "text": "Menm jan lanm\u00E8 a plen dlo, se konsa toupatou sou lat\u00E8 moun pral konnen pouvwa Bondye a."
        },
        {
          "text": "Madichon pou moun k\u0027ap f\u00E8 moun par\u00E8y yo bw\u00E8 pou avili yo. Yo vide bweson ba yo jouk yo sou. Yo mete yo toutouni devan tout moun."
        },
        {
          "text": "Moun p\u0027ap f\u00E8 lwanj pou yo. Okontr\u00E8, yo pral trennen yo nan labou. Se yo menm ki pral bw\u00E8 pou yo sou jouk y\u0027a mete yo toutouni devan tout moun tou. Sey\u00E8 a nan k\u00F2l\u00E8 li pral f\u00E8 yo bw\u00E8 gode chatiman li pare pou yo a. Yo t\u0027ap chache lwanj? Se wont y\u0027a wont pito."
        },
        {
          "text": "Yo te koupe tout gwo rakbwa peyi Liban an. Koulye a, se yo yo pral koupe voye jete. Yo te touye tout b\u00E8t li yo. Koulye a, b\u00E8t li yo pral f\u00E8 yo kouri al kache. Tou sa pral rive yo paske yo te touye anpil moun, yo te f\u00E8 peyi yo, lavil yo ansanm ak moun ladan yo pase anpil mati anba men yo."
        },
        {
          "text": "Kisa yon estati an bwa ka f\u00E8 pou nou, pou nou f\u00E8 moun travay f\u00E8 li pou nou? Kisa yon estati f\u00E8t ak metal yo fonn ka f\u00E8 pou nou? Se manti ase l\u0027ap ban nou. Sa sa ap rap\u00F2te nou l\u00E8 nou f\u00E8 zid\u00F2l ki pa ka pale pou nou mete konfyans nou nan yo?"
        },
        {
          "text": "Madichon pou moun k\u0027ap pale ak yon bout bwa, epi k\u0027ap di l\u0027: Leve non! Madichon pou moun k\u0027ap pale ak yon moso w\u00F2ch ki pa gen lapaw\u00F2l, epi k\u0027ap di l\u0027: Kanpe non! Eske bout bwa ak moso r\u00F2ch ka di ou anyen? Ou kouvri yo av\u00E8k plak l\u00F2 ak plak ajan, se vre. Men yo pa gen lavi."
        },
        {
          "text": "Sey\u00E8 a kanpe nan kay ki apa pou li a. Se pou tout moun sou lat\u00E8 pe bouch devan li."
        }
      ]
    },
    {
      "VERS": [
        {
          "text": "Men lapriy\u00E8 pwof\u00E8t Abakouk te f\u00E8 pou li plenyen s\u00F2 li bay Bondye."
        },
        {
          "text": "-Sey\u00E8! Mwen tande tou sa ou te di. M\u0027 sezi, m\u0027ap tranble nan tout k\u00F2 m\u0027. Sey\u00E8, gwo m\u00E8v\u00E8y ou te konn f\u00E8 nan tan lontan yo, koulye a, f\u00E8 nou w\u00E8 yo nan lanne k\u0027ap vini yo. Menm l\u00E8 ou fache, pa bliye gen pitye pou nou!"
        },
        {
          "text": "Bondye ap vini soti peyi Edon. Bondye tout bon an ap desann soti sou m\u00F2n Paran an. Pouvwa li kouvri tout sy\u00E8l la. Lwanj li toupatou sou lat\u00E8."
        },
        {
          "text": "Li klere kou gwo sol\u00E8y. Z\u00E8kl\u00E8 ap soti nan men l\u0027. Se la li kache tout pouvwa li."
        },
        {
          "text": "Li voye vye maladi pran devan li. Li mete lanm\u00F2 mache d\u00E8y\u00E8 l\u0027."
        },
        {
          "text": "L\u00E8 l\u0027 kanpe, lat\u00E8 pran tranble. Li annik gade, moun tout nasyon gen k\u00E8 kase. M\u00F2n ki la depi lontan yo kraze an miy\u00E8t moso. Ti m\u00F2n tan lontan yo vin plat. Chemen kote li te konn pase tan lontan yo louvri devan l\u0027."
        },
        {
          "text": "Mwen w\u00E8 moun peyi Letiopi yo nan gwo lafliksyon. Moun peyi Madyan yo tou p\u00E8."
        },
        {
          "text": "Eske se sou gwo rivy\u00E8 yo ou move konsa, Sey\u00E8? Eske se sou lanm\u00E8 a ou fache? Eske se sou lanm\u00E8 a ou ank\u00F2l\u00E8 konsa, kif\u00E8 ou moute sou nwaj yo tankou sou chwal ou, tankou sou cha ou pou al delivre p\u00E8p ou a?"
        },
        {
          "text": "Ou kenbe banza ou tou pare nan men ou. Paw\u00F2l ou se pak\u00E8t fl\u00E8ch anpwazonnen. Z\u00E8kl\u00E8 ou yo fann t\u00E8 a louvri."
        },
        {
          "text": "M\u00F2n yo w\u00E8 ou, yo pran tranble. Gwo lapli ap tonbe soti nan sy\u00E8l la. Dlo anba t\u00E8 yo ap gwonde. Gwo lanm lanm\u00E8 ap leve byen wo."
        },
        {
          "text": "Fl\u00E8ch ou yo pati tankou z\u00E8kl\u00E8. Lans ou yo klere byen klere. Lalin ak sol\u00E8y pa par\u00E8t t\u00E8t yo dey\u00F2."
        },
        {
          "text": "Ou move, w\u0027ap mache toupatou sou lat\u00E8. Nan k\u00F2l\u00E8 ou, ou pilonnen nasyon yo anba pye ou."
        },
        {
          "text": "Ou soti pou delivre p\u00E8p ou a, pou sove wa ou chwazi a. Ou kraze ch\u00E8f mechan yo. Ou detwi tout moun li yo n\u00E8t."
        },
        {
          "text": "Av\u00E8k fl\u00E8ch ou yo, ou p\u00E8se k\u00F2mandan an ch\u00E8f lame yo a, l\u00E8 yo t\u0027ap vare sou nou tankou yon van tanp\u00E8t pou gaye nou. Je yo gran louvri ak kontantman tankou moun ki pral devore p\u00F2v malere yo kote yo kache a."
        },
        {
          "text": "Ou foule lanm\u00E8 a anba pye chwal ou yo. Ou f\u00E8 dlo lanm\u00E8 a kimen."
        },
        {
          "text": "Mwen tande tou sa. Vant mwen bouyi! L\u00E8 m\u0027 tande tout bri sa yo, bouch mwen pran tranble. Tout zo nan k\u00F2 m\u0027 ap f\u00E8 m\u0027 mal. M\u0027 pa ka kanpe sou janm mwen ank\u00F2! Mwen rete byen trankil, m\u0027ap tann jou mal\u00E8 a rive, jou Bondye pral mache pran moun k\u0027ap chache nou kont yo."
        },
        {
          "text": "Pye fig frans yo te m\u00E8t pa donnen, pye rezen yo te m\u00E8t pa bay rezen, rek\u00F2t oliv yo te m\u00E8t pa bon, jaden yo te m\u00E8t pa bay manje, mouton yo te m\u00E8t mouri nan s\u00E8ka yo, b\u00E8f yo te m\u00E8t mouri nan pak yo,"
        },
        {
          "text": "mwen menm, m\u0027ap toujou kontan pout\u00E8t Sey\u00E8 a. M\u0027ap f\u00E8 f\u00E8t pou Bondye k\u0027ap delivre m\u0027 lan."
        },
        {
          "text": "Se Sey\u00E8 a ki tout f\u00F2s mwen. Li asire pye m\u0027 tankou pye kabrit. Li f\u00E8 m\u0027 mache sou m\u00F2n yo, san m\u0027 pa tonbe. Pou ch\u00E8f k\u0027ap dirije moun k\u0027ap chante yo."
        }
      ]
    }
  ]
}