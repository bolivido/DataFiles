{
  "-bnumber": "57",
  "CHAPTER": [
    {
      "VERS": [
        {
          "text": "Mwen menm P\u00F2l, ki nan prizon pout\u00E8t Jezikri, m\u0027ap ekri l\u00E8t sa a, ansanm ak fr\u00E8 Timote, Pou Filemon, yon moun nou renmen anpil epi k\u0027ap travay ansanm ak nou pou Sey\u00E8 a,"
        },
        {
          "text": "pou tout legliz la ki reyini lakay li a, pou Apya, s\u00E8 nou an, ak Achip, kanmarad ki te konbat ansanm ak nou an."
        },
        {
          "text": "Nou mande Bondye, Papa nou, ansanm ak Jezikri, Sey\u00E8 nou an, pou yo ban nou benediksyon ak k\u00E8 poze."
        },
        {
          "text": "Chak fwa m\u0027ap lapriy\u00E8, mwen nonmen non ou, mwen di Bondye m\u00E8si pou ou."
        },
        {
          "text": "Paske m\u0027 tande jan ou renmen tout p\u00E8p Bondye a, jan ou gen konfyans nan Sey\u00E8 Jezi."
        },
        {
          "text": "M\u0027ap mande Bondye pou konfyans nou gen ansanm nan li a ka f\u00E8 nou konprann pi byen tout benediksyon nou jwenn nan lavi n\u0027ap mennen ansanm nan Kris la."
        },
        {
          "text": "Se pa ti kontan m\u0027 te kontan, sa te ankouraje m\u0027 anpil, fr\u00E8 mwen, l\u00E8 m\u0027 tande jan ou renmen moun ki f\u00E8 pati p\u00E8p Bondye a, jan ou te remoute kouraj yo anpil."
        },
        {
          "text": "Se pout\u00E8t sa, atout Kris la ban m\u0027 otorite pou m\u0027 di ou sa ou gen pou ou f\u00E8,"
        },
        {
          "text": "m\u0027 pito mande ou rann mwen s\u00E8vis sa a nan non Kris la ki renmen nou: wi, mwen menm P\u00F2l, tou vye granmoun jan m\u0027 ye a, atout mwen nan prizon pout\u00E8t Jezikri,"
        },
        {
          "text": "m\u0027ap mande ou yon fav\u00E8 pou Onezim, yon pitit mwen f\u00E8 nan Kris la antan m\u0027 la nan prizon an."
        },
        {
          "text": "Anvan sa, li pa t\u0027 vo anyen pou ou, men koulye a, li vo kich\u00F2y ni pou ou ni pou mwen."
        },
        {
          "text": "M\u0027ap voye l\u0027 tounen ba ou koulye a tankou pitit pa mwen."
        },
        {
          "text": "M\u0027 ta byen renmen kenbe l\u0027 b\u00F2 kote m\u0027, pou l\u0027 te ka s\u00E8vi m\u0027 nan plas ou, pandan m\u0027 nan prizon pou bon nouv\u00E8l la."
        },
        {
          "text": "Men, m\u0027 pa vle f\u00E8 anyen san konsantman ou. Mwen pa ta renmen sa sanble se f\u00F2se m\u0027ap f\u00F2se ou rann mwen s\u00E8vis. Mwen ta pito w\u00E8 ou f\u00E8 l\u0027 ou menm, paske ou vle f\u00E8 li."
        },
        {
          "text": "Ou pa janm konnen si Onezim pa t\u0027 kite ou pou yon tan, pou ou te ka jwenn li ank\u00F2 pou tout tan."
        },
        {
          "text": "Paske, se pa tankou yon senp esklav ou jwenn li ank\u00F2. Koulye a, li plis pase yon esklav pou ou: se yon fr\u00E8 li ye pou nou nan Kris la, yon fr\u00E8 mwen renmen anpil. Men, ou menm ou dwe renmen li pi plis pase m\u0027 ank\u00F2. Pa s\u00E8lman tankou nenp\u00F2t ki moun, men tankou yon fr\u00E8 nan Sey\u00E8 a."
        },
        {
          "text": "Si ou konsidere m\u0027 pou zanmi ou, resevwa Onezim menm jan ou ta resevwa mwen."
        },
        {
          "text": "Si l\u0027 te f\u00E8 ou k\u00E8k bagay mal, osinon si l\u0027 dwe ou kich\u00F2y, mete sa sou kont mwen."
        },
        {
          "text": "Mwen menm P\u00F2l, m\u0027ap ekri sa ak men pa mwen: m\u0027a renm\u00E8t ou sa. Mwen pa kw\u00E8 m\u0027 bezwen f\u00E8 ou chonje jan ou dwe m\u0027 lavi."
        },
        {
          "text": "Wi, fr\u00E8 m\u0027, f\u00E8 m\u0027 fav\u00E8 sa a nan non Sey\u00E8 a. Soulaje k\u00E8 m\u0027 tankou yon fr\u00E8 nan Kris la dwe f\u00E8 li."
        },
        {
          "text": "Se paske mwen konnen w\u0027ap f\u00E8 sa m\u0027 mande ou la ki f\u00E8 m\u0027 ekri ou l\u00E8t sa a. Mwen konnen ou va f\u00E8 pi plis pase sa m\u0027 mande ou la."
        },
        {
          "text": "An menm tan, pare yon chanm pou mwen, paske, pou lapriy\u00E8 mwen konnen nou f\u00E8 pou mwen, mkw\u00E8 Bondye va tande nou, la f\u00E8 m\u0027 fav\u00E8 vin jwenn nou ank\u00F2."
        },
        {
          "text": "Epafras ki nan prizon ansanm ak mwen pout\u00E8t Jezi, Kris la, voye bonjou pou ou."
        },
        {
          "text": "Mak, Aristak, Demas ak Lik k\u0027ap travay ansanm ak mwen, yo tout voye bonjou tou."
        },
        {
          "text": "Se pou benediksyon Jezikri, Sey\u00E8 nou an, toujou la av\u00E8k nou. Am\u00E8n."
        }
      ]
    }
  ]
}