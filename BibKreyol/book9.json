[
  [
    "Apre li te fin kraze moun Amal\u00E8k yo, David tounen lavil Ziklag. L\u00E8 sa a Sayil te deja mouri. David menm te lavil Ziklag depi de jou.",
    "Sou twazy\u00E8m jou a, yon nonm rive soti nan kan Sayil la. Rad sou li te chire, li te gen pousy\u00E8 sou t\u00E8t li pou f\u00E8 w\u00E8 jan li te nan gwo lapenn. L\u00E8 li rive b\u00F2 kote David, li lage k\u00F2 l\u0027 at\u00E8, li bese t\u00E8t li byen ba devan li.",
    "David mande l\u0027: -Kote ou soti? Nonm lan reponn: -Mwen chape k\u00F2 m\u0027 soti nan kan moun Izray\u00E8l yo.",
    "David di li: -Many\u00E8 di m\u0027 sa ki pase. Nonm lan reponn: -Lame p\u00E8p Izray\u00E8l la kouri pandan batay la te mare. Gen anpil s\u00F2lda ki mouri. Sayil ak Jonatan, pitit gason l\u0027 lan, mouri tou.",
    "David mande nonm ki te pote nouv\u00E8l la: -Ki jan ou f\u00E8 konnen Sayil ak Jonatan, pitit li a, mouri?",
    "Nonm lan reponn: -Mwen t\u0027ap pase konsa sou m\u00F2n Gilboa a l\u00E8 mwen w\u00E8 Sayil apiye sou frenn li pou l\u0027 pa tonbe at\u00E8. Cha lag\u00E8 l\u00E8nmi yo ak kavalye yo te pr\u00E8t pou rive sou li.",
    "L\u00E8 sa a, li voye je l\u0027 gade, li w\u00E8 m\u0027, epi li rele m\u0027 vini. Mwen reponn li: Men mwen, monwa.",
    "Li mande m\u0027 ki moun mwen ye. Mwen reponn li se yon moun Amal\u00E8k mwen ye.",
    "L\u00E8 sa a, li mande m\u0027 pou m\u0027 pwoche b\u00F2 kote l\u0027 pou m\u0027 touye l\u0027, paske li te santi t\u00E8t li ap vire, atout li te gen tout konesans li sou li.",
    "Se konsa, mwen pwoche b\u00F2 kote l\u0027, mwen touye l\u0027 paske mwen te konnen tonbe li te tonbe li t\u0027ap toujou mouri. Apre sa, mwen pran kouw\u00F2n ki te sou t\u00E8t li ak brasl\u00E8 ki te nan pony\u00E8t li, mwen pote yo ba ou, m\u00E8t.",
    "David chire rad ki te sou li sit\u00E8lman sa te f\u00E8 li lapenn. Tout moun ki te la av\u00E8 l\u0027 yo f\u00E8 menm bagay la tou.",
    "Yo kriye, yo pran gwo lapenn pou Sayil, pou Jonatan, pitit li a, pou lame Sey\u00E8 a ak pou p\u00E8p Izray\u00E8l la, paske te gen anpil ladan yo ki te mouri nan lag\u00E8 a. Yo rete san manje jouk asw\u00E8.",
    "Apre sa, David mande jenn gason ki te pote nouv\u00E8l la: -Ki moun ou ye? Jenn gason an reponn: -Mwen se pitit yonn nan moun Amal\u00E8k ki vin rete nan peyi a.",
    "David di l\u0027 konsa: -Bon. Ki jan ou f\u00E8 pa t\u0027 p\u00E8 leve men ou sou wa Bondye chwazi a pou ou rive touye l\u0027?",
    "David rele yonn nan moun li yo. Li di l\u0027 konsa: -Vini non! Touye msye. Nonm lan bay moun Amal\u00E8k la yon s\u00E8l kou, li touye l\u0027 fr\u00E8t.",
    "David menm te di moun Amal\u00E8k la: -Se ou menm ki reskonsab sa ki rive ou la a. Se ou menm ki kondannen t\u00E8t ou l\u00E8 ou di ak bouch ou se ou menm ki touye wa Bondye te chwazi a.",
    "David pran chante pou plenn lanm\u00F2 Sayil ak Jonatan, pitit Sayil la.",
    "Li bay l\u00F2d pou yo moutre chante a bay tout moun Jida yo. Se chante banza yo. Yo jwenn li ekri nan Liv Moun ki mache dwat la.",
    "O Izray\u00E8l, tout gwo ch\u00E8f ou yo mouri sou m\u00F2n yo. Yo desann tout vanyan s\u00F2lda ou yo.",
    "Pa kite nouv\u00E8l la rive nan lavil Gad. Pa gaye nouv\u00E8l la nan lavil Askalon, pou medam peyi Filisti yo pa f\u00E8 f\u00E8t, pou pitit fi moun sa yo ki pa s\u00E8vi Bondye p\u00E8p Izray\u00E8l la pa leve danse.",
    "Nou menm m\u00F2n Giboa yo, se pou nou rete san yon grenn lapli, san yon degout lawouze. Piga jaden janm pouse sou flan m\u00F2n nou yo! Paske se la yo trennen nan labou plak f\u00E8 pwot\u00E8j s\u00F2lda yo, plak f\u00E8 pwot\u00E8j wa Sayil la ki p\u0027ap janm fwote ak lwil ank\u00F2.",
    "Jonatan pa t\u0027 janm f\u00E8 bak toutotan li pa tranpe fl\u00E8ch li yo nan san l\u00E8nmi l\u0027 yo. Sayil pa t\u0027 janm tounen toutotan li pa t\u0027 plonje nepe l\u0027 nan vant vanyan s\u00F2lda l\u00E8nmi l\u0027 yo.",
    "Sayil ak Jonatan, yonn te renmen l\u00F2t! Toujou ansanm nan lavi, ansanm ansanm tou nan lanm\u00F2! Pi veyatif pase malfini, pi vanyan pase lyon.",
    "Medam p\u00E8p Izray\u00E8l yo, rele pou Sayil! Li te konn ban nou b\u00E8l rad koul\u00E8 viol\u00E8t ki koute byen ch\u00E8, ak b\u00E8l bijou an l\u00F2 pou mete sou nou.",
    "Vanyan s\u00F2lda yo mouri nan lag\u00E8! Jonatan mouri, li blayi at\u00E8 plat sou ti m\u00F2n yo!",
    "Mwen gen gwo lapenn pou ou, Jonatan, fr\u00E8 mwen. Jan mwen te renmen ou sa a! Jan ou menm ou te renmen m\u0027, se pa pale. Zanmitay sa a te pi bon pou mwen lontan pase renmen ankenn fanm ta ka gen pou mwen!",
    "Vanyan s\u00F2lda yo mouri! Tout zam lag\u00E8 yo pa vo anyen koulye a!"
  ],
  [
    "Apre sa, David mande Sey\u00E8 a: -Eske se pou m\u0027 ale nan yonn nan lavil peyi Jida yo? Sey\u00E8 a reponn li: -Wi. Se pou ou ale! David mande l\u0027: -Kote pou m\u0027 ale? Sey\u00E8 a di l\u0027: -Lavil Ebwon.",
    "Se konsa, David pran de madanm li yo, Akenoam ki te moun lavil Jizrey\u00E8l, ak Abigay\u00E8l, v\u00E8v Nabal la, ki te moun lavil Kam\u00E8l, li pati pou Ebwon.",
    "Li mennen moun ki te av\u00E8 l\u0027 yo tou ansanm ak tout fanmi yo. Y\u0027 al rete lavil Ebwon ak nan tout ti bouk ki toupre l\u0027 yo.",
    "Apre sa, moun Jida yo rive lavil Ebwon, yo f\u00E8 seremoni pou mete David apa pou s\u00E8vi wa peyi Jida. David vin pran nouv\u00E8l se moun lavil Jab\u00E8s yo, nan peyi Galarad, ki te antere Sayil.",
    "L\u00E8 sa a, li voye k\u00E8k mesaje di yo konsa: -Se pou Sey\u00E8 a beni nou, paske nou moutre jan nou pa janm lage Sayil, m\u00E8t nou an. Nou antere l\u0027.",
    "Mwen mande Sey\u00E8 a pou li aji byen ak nou tou, pou li pa janm lage nou. Mwen menm pou t\u00E8t pa m\u0027, m\u0027ap aji byen av\u00E8k nou tou pout\u00E8t sa nou f\u00E8 a.",
    "Koulye a, pran kouraj! Mete gason nou nou! Sayil, m\u00E8t nou an, mouri. Se mwen menm moun Jida yo mete apa pou wa yo.",
    "Abn\u00E8, pitit gason N\u00E8 a, k\u00F2mandan lame Sayil la, pran Ichboch\u00E8t, pitit gason Sayil la, li mennen l\u0027 lavil Manayim, l\u00F2t b\u00F2 larivy\u00E8 Jouden.",
    "Rive la, li nonmen Ichboch\u00E8t wa peyi Galarad, peyi As\u00E8, peyi Jizrey\u00E8l, peyi Efrayim ak peyi Benjamen, ki vle di wa tout p\u00E8p Izray\u00E8l la.",
    "Ichboch\u00E8t, pitit gason Sayil la, te gen karantan l\u00E8 yo f\u00E8 l\u0027 wa peyi Izray\u00E8l. Li gouv\u00E8nen pandan dezan. Men, moun branch fanmi Jida yo te kanpe av\u00E8k David.",
    "David te wa peyi Jida a pandan s\u00E8tan sis mwa. Se Ebwon li te rete.",
    "Abn\u00E8 leve ansanm ak moun Ichboch\u00E8t yo, yo kite lavil Manayim, y\u0027 ale lavil Gabawon.",
    "Joab menm, pitit gason Sewouya a, leve ansanm ak s\u00F2lda David yo, yo kite lavil Ebwon, yo pati tou. Yo kontre ak moun Abn\u00E8 yo b\u00F2 rez\u00E8vwa Gabawon an. De lame yo pran pozisyon, yonn chak b\u00F2 rez\u00E8vwa a.",
    "Abn\u00E8 di Joab konsa: -Annou chwazi k\u00E8k jenn gason pou yo goumen devan nou la a. Joab reponn: -Dak\u00F2!",
    "Se konsa, douz gason nan branch fanmi Benjamen an kanpe pou Ichboch\u00E8t yon b\u00F2, douz gason kanpe pou moun David yo l\u00F2t b\u00F2.",
    "Mesye yo mare goumen. Yonn pran l\u00F2t nan t\u00E8t epi yonn foure nepe yo nan k\u00F2 l\u00F2t. Se konsa yo tout tonbe ansanm, yo mouri. Se pout\u00E8t sa, yo rele kote sa a nan peyi Gabawon an Elkatazourim.",
    "Apre sa, yon gwo batay pete. Moun David yo kraze Abn\u00E8 ansanm ak moun Izray\u00E8l yo.",
    "Tou twa pitit gason Sewouya yo te la. Se te Joab, Abichayi ak Asay\u00E8l. Asay\u00E8l te konn kouri, ou ta di yon ti kabrit mawon.",
    "Li pran kouri pye pou pye d\u00E8y\u00E8 Abn\u00E8 ki t\u0027ap chache chape k\u00F2 l\u0027.",
    "Abn\u00E8 vire t\u00E8t li gade d\u00E8y\u00E8. Li di: -Se pa ou menm sa, Asay\u00E8l? Asay\u00E8l reponn li: -Men wi, se mwen.",
    "Abn\u00E8 di l\u0027 konsa: -Sispann kouri d\u00E8y\u00E8 m\u0027. Pito ou kouri d\u00E8y\u00E8 yonn nan s\u00F2lda yo. L\u00E8fini, w\u0027a pran tou sa li genyen. Men, Asay\u00E8l pa t\u0027 vle sispann kouri d\u00E8y\u00E8 l\u0027.",
    "Yon dezy\u00E8m fwa Abn\u00E8 di l\u0027: -Asay\u00E8l, m\u0027 di ou sispann kouri d\u00E8y\u00E8 m\u0027 wi! Pa f\u00F2se m\u0027 touye ou! Apre sa, ki jan m\u0027a f\u00E8 pou m\u0027 par\u00E8t devan Joab, fr\u00E8 ou la?",
    "Men, Asay\u00E8l pa t\u0027 vle sispann kouri d\u00E8y\u00E8 l\u0027. L\u00E8 sa a, Abn\u00E8 ba li yon kou nan vant ak pwent d\u00E8y\u00E8 frenn li an. Frenn lan trav\u00E8se Asay\u00E8l, li soti nan do l\u0027. Asay\u00E8l tonbe at\u00E8, li mouri fr\u00E8t. L\u00E8 tout moun rive kote li te tonbe a yo rete la.",
    "Men Joab ak Abichayi pran kouri pi r\u00E8d d\u00E8y\u00E8 Abn\u00E8. Sol\u00E8y tapral kouche l\u00E8 yo rive sou ti bit m\u00F2n Anma a, ki sou b\u00F2 sol\u00E8y leve lavil Giyak, sou chemen ki mennen nan dez\u00E8 Gabawon an.",
    "Moun branch fanmi Benjamen yo sanble b\u00F2 kote Anb\u00E8 ank\u00F2. Yo pran pozisyon pou yo goumen sou t\u00E8t yon ti m\u00F2n.",
    "Abn\u00E8 rele Joab, li di l\u0027 konsa: -Gen l\u00E8 nou p\u0027ap janm fini ak batay sa a? Ou pa w\u00E8 sa ap fini mal pou nou tou de? Se fr\u00E8 nou ye. Sa w\u0027ap tann pou ou bay moun ou yo l\u00F2d pou yo sispann kouri d\u00E8y\u00E8 nou?",
    "Joab reponn li: -Mwen pran Bondye ki vivan an pou temwen. Si ou pa t\u0027 pale konsa se denmen maten moun pa m\u0027 yo t\u0027ap sispann kouri d\u00E8y\u00E8 ou.",
    "Joab f\u00E8 k\u00F2nen klewon. Tout moun li yo rete sou sa yo te f\u00E8, yo sispann kouri d\u00E8y\u00E8 moun Izray\u00E8l yo. Se konsa batay la fini.",
    "Abn\u00E8 ak moun pa l\u0027 yo mache nan fon Jouden an tout lannwit lan. L\u00E8fini, yo janbe l\u00F2t b\u00F2 larivy\u00E8 Jouden an. Yo trav\u00E8se tout z\u00F2n Bitwon an jouk yo rive lavil Manayim.",
    "Joab menm, l\u00E8 li sispann kouri d\u00E8y\u00E8 Abn\u00E8 a, li sanble tout lame a. Te gen disn\u00E8f s\u00F2lda nan moun David yo ki pa t\u0027 reponn prezan san konte Asay\u00E8l.",
    "Patizan David yo te touye twasanswasant (360) nan patizan Abn\u00E8 yo, tout nan branch fanmi Benjamen an.",
    "Joab ak moun pa l\u0027 yo pran kadav Asay\u00E8l, y\u0027 al antere l\u0027 nan tonm fanmi an lavil Betley\u00E8m. Apre sa, yo pase nwit lan ap mache. Sol\u00E8y t\u0027ap leve l\u00E8 yo rive Ebwon."
  ],
  [
    "Patizan fanmi Sayil yo ak patizan David yo pase lontan ap goumen yonn ak l\u00F2t konsa. Men, patizan David yo t\u0027ap vin pi plis chak jou. Patizan fanmi Sayil yo menm t\u0027ap bese.",
    "Men sis pitit gason David vin f\u00E8 antan li te lavil Ebwon: Pi gran an te rele Amon. Se Akenoam, moun lavil Jizrey\u00E8l, ki te manman l\u0027.",
    "Dezy\u00E8m lan te rele Kileyab. Se Abigayel, v\u00E8v Nabal la, moun lavil Kam\u00E8l, ki te manman l\u0027. Twazy\u00E8m lan te rele Absalon. Se Maka, pitit fi Talmayi, wa lavil Gechou a, ki te manman l\u0027.",
    "Katriy\u00E8m lan te rele Adonija. Se Agit ki te manman l\u0027. Senky\u00E8m lan te rele Chefatya. Se Abital ki te manman l\u0027.",
    "Sizy\u00E8m lan te rele Jitreyam. Se Egla, yon l\u00F2t madanm David te genyen, ki te manman l\u0027. Yo tout te f\u00E8t antan David te rete lavil Ebwon.",
    "Pandan lag\u00E8 a t\u0027ap kaye ant patizan fanmi Sayil yo ak patizan David yo, Abn\u00E8 te vin gen plis pouvwa chak jou sou patizan fanmi Sayil yo.",
    "Sayil te gen yon fanm kay ki te rele Rispa. Se te pitit fi Aja. Abn\u00E8 te kouche av\u00E8 l\u0027. Yon jou, Ichboch\u00E8t rele Abn\u00E8, li di l\u0027 konsa: -Poukisa w\u0027 al kouche av\u00E8k yonn nan fanm kay papa m\u0027 yo?",
    "L\u00E8 Abn\u00E8 tande sa, li fache anpil. Li di Ichboch\u00E8t konsa: -Eske se yon chen k\u0027ap travay pou moun Jida yo mwen ye? Jouk jounen j\u00F2di a mwen pa janm trayi Sayil, papa ou, ni patizan l\u0027 yo, ni zanmi l\u0027 yo. Mwen goumen r\u00E8d mare pou m\u0027 pa kite yo tonbe nan men David. L\u00E8fini, pou koulye a w\u0027ap f\u00E8 m\u0027 repw\u00F2ch pou yon ti pachat mwen te f\u00E8 ak fanm sa a!",
    "Se pou Sey\u00E8 a ban m\u0027 pi gwo pinisyon ki genyen si mwen pa f\u00E8 pwom\u00E8s Bondye te f\u00E8 David la rive vre.",
    "Paske li te f\u00E8 s\u00E8man l\u0027ap wete baton k\u00F2mandman an nan fanmi Sayil la pou l\u0027 mete David wa sou moun Izray\u00E8l yo ak sou moun Jida yo, soti depi teritwa Dann lan rive teritwa Becheba a.",
    "Ichboch\u00E8t pa t\u0027 ka reponn Abn\u00E8 anyen sit\u00E8lman li te p\u00E8 l\u0027.",
    "Abn\u00E8 voye k\u00E8k mesaje b\u00F2 kote David pou di li: -Ki moun ki pral gouv\u00E8nen peyi sa a? Pase yon kontra av\u00E8 m\u0027. M\u0027ap ede ou pou tout moun Izray\u00E8l yo vin jwenn ou.",
    "David reponn li: -Dak\u00F2. M\u0027ap pase yon kontra av\u00E8 ou. Men, m\u0027ap mande yon s\u00E8l bagay. Piga ou vin w\u00E8 m\u0027 san ou pa mennen Mikal, pitit fi Sayil la, av\u00E8 ou. Se s\u00E8l jan pou ou par\u00E8t devan m\u0027.",
    "Apre sa, David voye k\u00E8k mesaje b\u00F2 kot Ichboch\u00E8t pou di li: -Renm\u00E8t mwen Mikal, madanm mwen. Mwen te bay san po ti k\u00F2k moun Filisti pou m\u0027 te ka marye av\u00E8 l\u0027.",
    "Ichboch\u00E8t voye pran Mikal lakay mari li, Palty\u00E8l, pitit gason Layis la.",
    "Palty\u00E8l pati d\u00E8y\u00E8 l\u0027, li t\u0027ap kriye sou tout wout la jouk yo rive lavil Baourim. Men Abn\u00E8 di Palty\u00E8l konsa: -Tounen lakay ou non, monch\u00E8! Epi Palty\u00E8l tounen tounen l\u0027.",
    "Abn\u00E8 al jwenn ch\u00E8f fanmi moun Izray\u00E8l yo pou f\u00E8 yon koze ak yo. Li di yo konsa: -Depi lontan nou te vle se David ki pou te wa nou, pa vre.",
    "Enben, men chans nou. Paske men sa Sey\u00E8 a te di sou David: Mwen pral s\u00E8vi ak David, s\u00E8vit\u00E8 m\u0027 lan, pou m\u0027 delivre p\u00E8p Izray\u00E8l la, p\u00E8p mwen an, anba men moun Filisti yo ak anba men tout l\u00F2t l\u00E8nmi l\u0027 yo.",
    "Anb\u00E8 pale ak moun branch fanmi Benjamen yo tou. L\u00E8fini, li pati pou Ebwon pou li al di David sa moun p\u00E8p Izray\u00E8l yo ansanm ak tout moun branch fanmi Benjamen yo te tonbe dak\u00F2 pou yo f\u00E8.",
    "Li rive lakay David lavil Ebwon. Li te gen vin l\u00F2t gason av\u00E8 l\u0027. David f\u00E8 yon gwo resepsyon pou Abn\u00E8 ak pou vin moun ki te av\u00E8 l\u0027 yo.",
    "Abn\u00E8 di David konsa: -Monwa, mwen prale koulye a, mwen pral sanble tout moun p\u00E8p Izray\u00E8l yo b\u00F2 kote ou. y\u0027a pase yon kontra av\u00E8 ou. Konsa, w\u0027a ka gouv\u00E8nen tout peyi a jan ou vle l\u0027 la. David bay Abn\u00E8 p\u00E8misyon pou li ale. L\u00E8fini, Abn\u00E8 pati ak k\u00E8 poze.",
    "Apre sa, Joab ak patizan David yo vin rive. Yo te sot f\u00E8 yon pase kay l\u00E8nmi yo, yo te tounen ak anpil bagay yo te pran lakay yo. L\u00E8 sa a, Abn\u00E8 pa t\u0027 Ebwon ank\u00F2 lakay David, paske David te gen tan kite l\u0027 ale ak garanti anyen p\u0027ap rive l\u0027.",
    "L\u00E8 Joab ak s\u00F2lda ki te av\u00E8 l\u0027 yo rive, yo di Joab Abn\u00E8, pitit N\u00E8 a, te vin w\u00E8 wa a, epi wa a kite l\u0027 ale ak garanti anyen p\u0027ap rive l\u0027.",
    "Joab al jwenn wa a, li di li: -Sa ou f\u00E8 konsa? Abn\u00E8 vin jwenn ou epi ou kite l\u0027 ale san ou pa f\u00E8 l\u0027 anyen?",
    "Ou konn ki moun yo rele Abn\u00E8, pitit N\u00E8 a! Si li vini, se pou l\u0027 ka woule ou, pou l\u0027 ka konnen tout vire tounen ou, pou l\u0027 konnen tou sa w\u0027ap f\u00E8.",
    "L\u00E8fini, Joab soti kay David, li voye moun al chache Abn\u00E8 san David pa konnen. Yo jwenn Abn\u00E8 b\u00F2 sit\u00E8n dlo Sira a, yo f\u00E8 l\u0027 tounen.",
    "L\u00E8 Abn\u00E8 rive Ebwon, Joab mennen l\u0027 apa b\u00F2 p\u00F2tay lavil la tankou si li te vle pale pou kont li av\u00E8 l\u0027. Epi li ba li yon kout ponya nan vant. Se konsa Joab touye Abn\u00E8 paske Abn\u00E8 te touye Asay\u00E8l, fr\u00E8 l\u0027 la.",
    "L\u00E8 David vin pran nouv\u00E8l la, li di: -Sey\u00E8 a w\u00E8 ni mwen ni moun gouv\u00E8nman yo, nou pa gen anyen pou nou w\u00E8 nan lanm\u00F2 Abn\u00E8, pitit N\u00E8 a.",
    "Se pou chatiman an tonbe sou t\u00E8t Joab ak tout fanmi li! Se pou toujou gen nan fanmi li moun k\u0027ap gen ekoulman osinon move maladi po, gason k\u0027ap blije f\u00E8 travay fanm, gason k\u0027ap mouri nan lag\u00E8, gason k\u0027ap nan grangou.",
    "Se konsa, Joab ak Abichay, fr\u00E8 l\u0027 la, te ansasinen Abn\u00E8 paske Abn\u00E8 te touye Asay\u00E8l, fr\u00E8 yo a, l\u00E8 batay Gabawon an.",
    "Apre sa, David bay Joab ak tout moun ki te av\u00E8 l\u0027 yo l\u00F2d pou yo chire rad ki sou yo, pou yo mete rad sak sou yo, l\u00E8fini pou yo mache devan s\u00E8k\u00E8y Abn\u00E8 a ap kriye. Wa David menm t\u0027ap mache d\u00E8y\u00E8 s\u00E8k\u00E8y defen an.",
    "Yo antere Abn\u00E8 Ebwon. Apre sa, wa a pran rele byen f\u00F2, li t\u0027ap kriye sou tonm Abn\u00E8 a. Tout p\u00E8p la t\u0027ap kriye tou.",
    "Wa a pran chante pou plenn lanm\u00F2 Abn\u00E8. Li di nan chante a: -Abn\u00E8, poukisa ou mouri b\u00E8t konsa?",
    "Men ou yo pa t\u0027 mare, pye ou yo pa t\u0027 nan chenn. Ou mouri tankou moun ki tonbe nan men malfekt\u00E8! Tout p\u00E8p la pran kriye ank\u00F2 pou Abn\u00E8.",
    "Apre sa, pandan tout r\u00E8s jounen an, yo pote manje bay David pou li manje, men David f\u00E8 s\u00E8man sa a: -Se pou Bondye ban m\u0027 pi gwo pinisyon ki genyen si mwen mete anyen nan bouch mwen anvan sol\u00E8y kouche!",
    "Tout p\u00E8p la vin konn sa. Sa te f\u00E8 yo plezi. Pou di vre, tou sa David te f\u00E8 te f\u00E8 p\u00E8p la plezi.",
    "Se konsa tout moun David yo ansanm ak tout moun p\u00E8p Izray\u00E8l yo te vin konnen tout bon vre wa a pa t\u0027 gen anyen pou l\u0027 te w\u00E8 nan jan yo te ansasinen Abn\u00E8, pitit gason N\u00E8 a.",
    "Wa a di moun k\u0027ap s\u00E8vi av\u00E8 l\u0027 yo: -Aa, mesye! J\u00F2di a p\u00E8p Izray\u00E8l la p\u00E8di yon ch\u00E8f, yon gwo ch\u00E8f wi!",
    "Atout se wa Bondye chwazi a mwen ye, mwen santi m\u0027 f\u00E8b j\u00F2di a. Pitit gason Sewouya yo tw\u00F2 mechan pou mwen. Se pou Bondye pini krimen\u00E8l sa yo pou mechanste yo f\u00E8 a."
  ],
  [
    "L\u00E8 Ichboch\u00E8t, pitit Sayil la, pran nouv\u00E8l jan Abn\u00E8 te mouri lavil Ebwon, k\u00E8 l\u0027 kase n\u00E8t. Tout p\u00E8p Izray\u00E8l la te t\u00E8t anba.",
    "Ichboch\u00E8t te gen nan lame li a de ch\u00E8f piyaj\u00E8 ki te rele Bana ak Rekab. Yo te pitit Rimon, yon nonm nan branch fanmi Benjamen an ki te rete lavil Bew\u00F2t. Yo te toujou mete nan t\u00E8t yo lavil Bew\u00F2t se pou branch fanmi Benjamen an li ye,",
    "depi l\u00E8 moun Bew\u00F2t yo te kouri kite lavil la pou y\u0027 al lavil Gitayim, kote y\u0027ap viv jouk koulye a.",
    "Jonatan, pitit Sayil la, te gen yon pitit gason yo te rele Mefiboch\u00E8t. Li te enfim nan tou de pye l\u0027 yo. Li te gen senkan l\u00E8 Sayil ak Jonatan mouri. L\u00E8 nouv\u00E8l lanm\u00F2 yo rive soti lavil Jizrey\u00E8l, nouris la pran Mefiboch\u00E8t, li kouri al kache av\u00E8 l\u0027. Men, pandan l\u0027ap prese kouri a, pitit la sot tonbe nan men l\u0027. Se konsa li vin enfim nan pye.",
    "Rekab ak Bana, pitit gason Rimon, moun lavil Bew\u00F2t la, pati pou lakay Ichboch\u00E8t. Yo rive v\u00E8 midi. L\u00E8 sa a, Ichboch\u00E8t t\u0027ap f\u00E8 yon ti d\u00F2mi pou poze k\u00F2 l\u0027.",
    "Fanm ki t\u0027ap veye b\u00F2 p\u00F2t la t\u0027ap triye ble, men li te kite d\u00F2mi pran l\u0027. Se konsa mesye yo fofile k\u00F2 yo antre nan kay la.",
    "L\u00E8 yo rive anndan, y\u0027 al nan py\u00E8s chanm kote Ichboch\u00E8t te kouche ap d\u00F2mi an, yo touye l\u0027. L\u00E8fini, yo koupe t\u00E8t li, yo pran l\u0027, yo pati av\u00E8 l\u0027. Yo pase nwit lan ap mache nan fon Jouden an.",
    "Yo pote t\u00E8t Ichboch\u00E8t bay David lavil Ebwon. Yo di l\u0027 konsa: -Men t\u00E8t Ichboch\u00E8t, pitit Sayil la, moun ki pa t\u0027 vle w\u00E8 ou la, moun ki t\u0027ap chache touye ou la. J\u00F2di a Sey\u00E8 a bay monwa chans pou li tire revanj sou Sayil ansanm ak sou r\u00E8s fanmi li.",
    "David reponn yo: -Mwen f\u00E8 s\u00E8man devan Sey\u00E8 a ki delivre m\u0027 nan tout mal\u00E8,",
    "l\u00E8 moun ki te vin f\u00E8 m\u0027 konnen Sayil te mouri a te kw\u00E8 se yon bon nouv\u00E8l li t\u0027ap pote ban mwen, mwen pran l\u0027, mwen f\u00E8 touye l\u0027 lavil Ziklag. Men rekonpans mwen te ba li pou bon nouv\u00E8l sa a.",
    "Sa pral pi r\u00E8d toujou pou nou, bann mechan, ki touye yon inonsan anndan lakay li, nan kabann li. Mwen pral f\u00E8 nou peye pou touye nou touye l\u0027 la, mwen pral f\u00E8 yo dispar\u00E8t nou sou lat\u00E8.",
    "David bay s\u00F2lda yo l\u00F2d epi yo touye Rekab ak Bana. Yo koupe de men ak de pye yo. Y\u0027 al pann yo b\u00F2 rez\u00E8vwa dlo Ebwon an. Apre sa, yo pran t\u00E8t Ichboch\u00E8t, y\u0027 al antere l\u0027 Ebwon, nan tonm Abn\u00E8 a."
  ],
  [
    "Tout branch fanmi Izray\u00E8l yo vin jwenn David lavil Ebwon, yo di l\u0027 konsa: -Nou se moun menm ras, menm fanmi av\u00E8 ou.",
    "Depi lontan, menm sou r\u00E8y Sayil, se ou menm ki te k\u00F2mande lame p\u00E8p Izray\u00E8l la kote l\u0027 pase. L\u00E8fini ank\u00F2, Sey\u00E8 a te pwom\u00E8t se ou menm ki pral gouv\u00E8nen p\u00E8p li a, p\u00E8p Izray\u00E8l la, se ou menm ki pral ch\u00E8f yo.",
    "Se konsa tout ch\u00E8f fanmi p\u00E8p Izray\u00E8l yo vin jwenn David lavil Ebwon. Yo pase yon kontra av\u00E8 l\u0027 devan Sey\u00E8 a. Yo f\u00E8 seremoni, yo mete l\u0027 wa sou p\u00E8p Izray\u00E8l la tou.",
    "David te gen trantan l\u00E8 l\u0027 rive wa. Li k\u00F2mande pandan karantan.",
    "Antan lavil Ebwon, li k\u00F2mande moun Jida yo pandan s\u00E8tan simwa. Lavil Jerizal\u00E8m, li k\u00F2mande ni moun p\u00E8p Izray\u00E8l yo ni moun p\u00E8p Jida yo pandan tranntwazan.",
    "Apre sa, wa David pati pou lavil Jerizal\u00E8m ansanm ak s\u00F2lda li yo, li al atake moun Jebis yo ki te rete nan z\u00F2n sa a. Moun Jebis yo te konprann David pa ta ka antre pran lavil la. Yo di l\u0027 konsa: -Ou p\u0027ap janm ka rive antre nan lavil nou an. Ata moun je pete ak moun enfim ka gen kont f\u00F2s pou mete ou dey\u00F2.",
    "Men, David pran gwo f\u00F2 ki te sou t\u00E8t m\u00F2n Siyon an. Se li yo rele lavil David la.",
    "Jou sa a, David te di moun pa li yo: -Tout moun ki vle atake moun Jebis yo va pase nan kannal la, y\u0027a tonbe sou bann enfim ak je pete sa yo ki pa vle w\u00E8 m\u0027 yo. Se depi l\u00E8 sa a yo di moun je pete ak moun enfim pa gen dwa mete pwent pye yo nan Tanp Sey\u00E8 a.",
    "Apre sa, David al rete nan gwo f\u00F2 a, li rele l\u0027 lavil David la. L\u00E8fini, li bati l\u00F2t kay f\u00E8 wonn f\u00F2 a, depi sou teras la rive b\u00F2 pal\u00E8 a.",
    "Chak jou David t\u0027ap vin pi f\u00F2. Sey\u00E8 a, Bondye ki gen tout pouvwa a, te av\u00E8 l\u0027.",
    "Se konsa, Iram, wa lavil Tir la, delege k\u00E8k mesaje b\u00F2 kot David ak yon chajman bwa s\u00E8d. Li voye tou k\u00E8k b\u00F2s chapant ak b\u00F2s mason ki bati yon pal\u00E8 pou David.",
    "L\u00E8 sa a at\u00F2, David w\u00E8 tout bon vre se Sey\u00E8 a menm ki te mete l\u0027 wa p\u00E8p Izray\u00E8l la. Se li menm menm ki te f\u00E8 tout bagay mache byen pou gouv\u00E8nman li a, ak\u00F2z p\u00E8p li a, p\u00E8p Izray\u00E8l la.",
    "L\u00E8 David kite lavil Ebwon pou li al lavil Jerizal\u00E8m, rive la li pran l\u00F2t madanm ak l\u00F2t fanm kay ki ba li l\u00F2t pitit gason ak l\u00F2t pitit fi.",
    "Men jan yo te rele pitit David ki te f\u00E8t lavil Jerizal\u00E8m yo: Chamwa, Chobab, Natan, Salomon,",
    "Jibka, Elichwa, Nef\u00E8g, Jafya,",
    "Elichama, Elyada ak Elifel\u00E8t.",
    "L\u00E8 moun Filisti yo vin konnen yo te mete David wa p\u00E8p Izray\u00E8l la, yo tout yo leve pou y\u0027 al mete men sou li. L\u00E8 David pran nouv\u00E8l la, li desann al kache nan yon f\u00F2.",
    "Moun Filisti yo rive, yo pran tout fon Refayim lan pou yo.",
    "David pale ak Sey\u00E8 a, li mande l\u0027: -Eske se pou m\u0027 atake moun Filisti yo? Eske w\u0027ap lage yo nan men m\u0027? Sey\u00E8 a reponn li: -Wi, atake yo. M\u0027ap lage yo nan men ou.",
    "David ale Baal Perazim.li bat moun Filisti yo. L\u00E8fini, li di: -Tankou yon lavalas, Sey\u00E8 a pase, li louvri yon pasaj pou mwen nan mitan l\u00E8nmi m\u0027 yo. Se pout\u00E8t sa yo rele kote sa a Baal Perazim.",
    "Moun Filisti yo te kouri kite zid\u00F2l yo d\u00E8y\u00E8 nan plenn lan. David ak moun pa l\u0027 yo pran yo pote ale.",
    "Moun Filisti yo tounen nan fon Refayim lan, yo pran tout plenn lan pou yo ank\u00F2.",
    "David mande Sey\u00E8 a sa pou l\u0027 f\u00E8. Sey\u00E8 a di l\u0027: -Pa atake yo pa devan. Pase pa d\u00E8y\u00E8 yo. Pare k\u00F2 ou pou ou atake yo b\u00F2 pye gayak yo.",
    "L\u00E8 w\u0027a tande yon bri tankou bri pye yon moun k\u0027ap mache sou t\u00E8t pyebwa yo, w\u0027a fonse sou yo. Paske sa vle di m\u0027ap pran devan ou pou m\u0027 bat lame moun Filisti yo.",
    "David f\u00E8 sa Sey\u00E8 a te mande l\u0027 f\u00E8 a. Li bat moun Filisti yo, li kouri d\u00E8y\u00E8 yo depi Lavil Gebarive lavil Gez\u00E8."
  ],
  [
    "Yon l\u00F2t fwa ank\u00F2, David reyini tout pi bon s\u00F2lda p\u00E8p Izray\u00E8l la. Sa te f\u00E8 antou trantmil (30.000) gason.",
    "Li leve, li pati pou Balat nan peyi Jida ansanm ak tout s\u00F2lda ki te av\u00E8 l\u0027 yo. Li tapral chache Bwat Kontra Bondye a, bwat ki pote non Sey\u00E8 ki gen tout pouvwa a, Sey\u00E8 ki gen fot\u00E8y li anwo zanj cheriben yo.",
    "Yo pran Bwat la kay Abenadab sou m\u00F2n lan, mete l\u0027 sou yon kabwa tou n\u00E8f, yo pote l\u0027 ale. Ouza ak Akiyo, pitit gason Abenadab yo, t\u0027ap mennen kabwa",
    "kote yo te mete Bwat Kontra Bondye a. Akiyo t\u0027ap mache devan kabwa a.",
    "David ansanm ak tout moun p\u00E8p Izray\u00E8l yo menm t\u0027ap danse ak tout nanm yo. Yo t\u0027ap chante f\u00E8 lwanj Sey\u00E8 a. Yo t\u0027ap jwe gita ak bandjo. Yo t\u0027ap bat tanbou, tanbouren ak senbal.",
    "L\u00E8 yo rive b\u00F2 glasi Nakon an, b\u00E8f yo bite, yo manke tonbe. Ouza lonje men l\u0027, li soutni Bwat Kontra a.",
    "Men Sey\u00E8 a move sou Ouza, li touye l\u0027 fr\u00E8t paske li pa t\u0027 gen dwa manyen Bwat Kontra a. Ouza mouri la toupre Bwat Kontra a.",
    "David menm te fache d\u00E8ske Sey\u00E8 a te touye Ouza konsa. Se pout\u00E8t sa depi l\u00E8 sa a yo rele kote sa a Per\u00E8z-Ouza, non ki rete pou li jouk jounen j\u00F2di a.",
    "L\u00E8 sa a, David vin p\u00E8 Sey\u00E8 a. Li di li pa w\u00E8 ki jan pou l\u0027 pran Bwat Kontra a lakay li.",
    "Se konsa li pran desizyon pou l\u0027 pa pote Bwat Kontra Sey\u00E8 a lakay li nan Lavil David la. Li f\u00E8 yo pote l\u0027 kay Ob\u00E8dedon, yon moun lavil Gat.",
    "Bwat la pase twa mwa lakay li. Sey\u00E8 a te beni Ob\u00E8dedon ansanm ak tout moun lakay li.",
    "L\u00E8 David tande jan Sey\u00E8 a te beni Ob\u00E8dedon ak tout moun lakay li, jan zaf\u00E8 l\u0027 t\u0027ap mache byen pout\u00E8t Bwat Kontra a, David pati, li ale kay Ob\u00E8dedon, li pran Bwat Kontra Sey\u00E8 a pou pote l\u0027 nan Lavil David la av\u00E8k gwo seremoni sou tout wout la.",
    "L\u00E8 moun ki t\u0027ap pote Bwat Kontra Sey\u00E8 a f\u00E8 sis pa annavan, David f\u00E8 yo rete, li touye yon gwo towo ak yon ti towo b\u00E8f chatre pou Sey\u00E8 a.",
    "Apre sa, David pran danse ak tout nanm li devan Sey\u00E8 a. Li pa t\u0027 gen pase yon moso twal fen blan mare nan ren l\u0027.",
    "Se konsa, li menm ak tout p\u00E8p Izray\u00E8l la, yo pote Bwat Kontra Sey\u00E8 a lavil Jerizal\u00E8m. Yo t\u0027ap f\u00E8 f\u00E8t, yo t\u0027ap k\u00F2nen twonp\u00E8t sou tout wout la.",
    "Antan yo t\u0027ap antre ak Bwat Kontra a nan lavil David la, Mikal, pitit fi Sayil la, te kanpe b\u00F2 yon fenn\u00E8t ap gade. Li w\u00E8 David ki t\u0027ap danse f\u00E8 laviwonn devan Sey\u00E8 a. Li vin pa gen yon san pou li ank\u00F2.",
    "Yo pote Bwat Kontra Sey\u00E8 a, yo mete l\u0027 nan plas li nan tant David te moute pou li a. Apre sa, David ofri b\u00E8t pou boule n\u00E8t pou Sey\u00E8 a ak ofrann pou di Bondye m\u00E8si.",
    "L\u00E8 David fin f\u00E8 ofrann sa yo, li beni p\u00E8p la nan non Sey\u00E8 ki gen tout pouvwa a.",
    "Li separe manje bay tout moun p\u00E8p Izray\u00E8l yo, fanm kou gason. Li ba yo chak yon pen, yon moso vyann woti ak yon pen rezen. L\u00E8fini, tout moun al lakay yo.",
    "Apre sa, David al lakay li pou l\u0027 beni fanmi pa l\u0027 tou. Men, Mikal, pitit fi Sayil la, soti vin kontre li. Epi li di l\u0027 konsa: -Ala yon b\u00E8l bagay wa p\u00E8p Izray\u00E8l la f\u00E8 pou t\u00E8t li j\u00F2di a! Tou sa yon vakabon ta f\u00E8. Li wete rad sou li devan tout s\u00E8vant moun k\u0027ap s\u00E8vi av\u00E8 l\u0027 yo!",
    "David reponn li: -Se vre. Mwen t\u0027ap danse pou m\u0027 te f\u00E8 lwanj Sey\u00E8 a ki te pito m\u0027 pase papa ou ak tout fanmi ou. Li chwazi m\u0027, li mete m\u0027 ch\u00E8f p\u00E8p Izray\u00E8l la, p\u00E8p li a. M\u0027ap toujou ka danse devan l\u0027 pou m\u0027 f\u00E8 lwanj li.",
    "M\u0027ap desanm t\u00E8t mwen pi ba toujou pase sa. Dapre ou, se desann m\u0027ap desann sousi m\u0027. Men, s\u00E8vant w\u0027ap pale yo ap toujou ka leve m\u0027 anl\u00E8.",
    "Mikal, pitit fi Sayil la, pa janm f\u00E8 pitit jouk li mouri."
  ],
  [
    "Wa David te byen chita nan pal\u00E8 li. Sey\u00E8 a te pwoteje l\u0027, li te f\u00E8 tout l\u00E8nmi ki te alantou peyi a pa chache l\u0027 kont ank\u00F2.",
    "Wa a pale ak pwof\u00E8t Natan, li di l\u0027 konsa: -Gade! Mwen rete nan yon kay bati ak bwa s\u00E8d, men Bwat Kontra Sey\u00E8 a se anba yon kay twal li ye.",
    "Natan reponn li: -Tou sa ou gen lide f\u00E8, ou m\u00E8t f\u00E8 l\u0027, paske Sey\u00E8 a kanpe la av\u00E8 ou.",
    "Men, menm jou lannwit sa a, Sey\u00E8 a pale ak Natan, li di l\u0027 konsa:",
    "-Ale di David, s\u00E8vit\u00E8 m\u0027 lan, men sa mwen menm Sey\u00E8 a, mwen voye di l\u0027: Se pa ou menm ki pral bati yon tanp pou m\u0027 rete.",
    "Depi jou mwen te f\u00E8 moun p\u00E8p Izray\u00E8l yo soti kite peyi Lejip rive j\u00F2di a, mwen pa janm rete nan yon kay. Tout kote m\u0027 pase se anba yon tant twal mwen toujou ye.",
    "Nan tout deplase mwen ansanm ak moun Izray\u00E8l yo, mwen pa janm mande yonn nan ch\u00E8f mwen te chwazi pou gouv\u00E8nen p\u00E8p mwen an poukisa yo pa bati yon kay an bwa s\u00E8d pou mwen.",
    "Koulye a, men sa w\u0027a di David, s\u00E8vit\u00E8 m\u0027 lan: Men sa Sey\u00E8 ki gen tout pouvwa a voye di ou: Se mwen menm ki te pran ou d\u00E8y\u00E8 mouton ou t\u0027ap gade nan savann yo, mwen mete ou ch\u00E8f p\u00E8p mwen an.",
    "Nan tou sa ou t\u0027ap f\u00E8, mwen te kanpe la av\u00E8 ou. Mwen kraze tout l\u00E8nmi ou yo devan ou. Mwen pral f\u00E8 yo nonmen non ou tankou y\u0027ap nonmen non pi gwo ch\u00E8f ki sou lat\u00E8.",
    "L\u00E8fini, mwen pare yon kote pou p\u00E8p Izray\u00E8l mwen an. Mwen pral tabli yo la pou yo ka viv san yo pa bezwen p\u00E8 anyen ank\u00F2. Mechan yo p\u0027ap vin maltrete yo ank\u00F2 jan yo te konn f\u00E8 l\u0027 anvan an,",
    "l\u00E8 mwen te mete jij yo pou gouv\u00E8nen p\u00E8p Izray\u00E8l mwen an. M\u0027ap delivre ou anba men tout l\u00E8nmi ou yo. Mwen te f\u00E8 ou konnen m\u0027ap ba ou pitit ak pitit pitit.",
    "L\u00E8 l\u00E8 a va rive pou ou mouri, l\u00E8 y\u0027a antere ou, m\u0027ap pran yonn nan pitit ou yo, m\u0027ap mete l\u0027 wa nan plas ou. M\u0027ap f\u00E8 gouv\u00E8nman l\u0027 lan kanpe f\u00E8m.",
    "Se li menm ki va bati yon tanp pou mwen. M\u0027ap f\u00E8 gouv\u00E8nman l\u0027 lan kanpe f\u00E8m pou tout tan.",
    "M\u0027ap yon papa pou li. Li menm l\u0027ap yon pitit pou mwen. Si li f\u00E8 sa ki mal, m\u0027ap korije l\u0027 tankou yon papa korije pitit gason li.",
    "Men, m\u0027ap toujou soutni l\u0027, mwen p\u0027ap lage l\u0027 jan mwen te lage Sayil l\u00E8 mwen te kite l\u0027 tonbe pou m\u0027 te mete ou nan plas li.",
    "Ap toujou gen moun nan fanmi ou chita sou fot\u00E8y la ap gouv\u00E8nen apre ou, paske m\u0027ap f\u00E8 gouv\u00E8nman fanmi ou lan kanpe f\u00E8m pou tout tan.",
    "Natan rakonte David tou sa Bondye te f\u00E8 l\u0027 konnen nan vizyon an.",
    "Apre sa, wa David ale nan tanp lan, li chita devan Sey\u00E8 a, li di l\u0027 konsa: -Sey\u00E8, Bondye s\u00E8l M\u00E8t la, kisa mwen ye, kisa fanmi mwen ye pou ou te f\u00E8 tou sa ou deja f\u00E8 pou nou?",
    "Men ou w\u00E8 sa pa kont toujou, Sey\u00E8, Bondye s\u00E8l M\u00E8t la, kif\u00E8 koulye a w\u0027ap f\u00E8 konnen sa ki pral rive fanmi mwen denmen nan lanne k\u0027ap vini yo. Epi ou f\u00E8 m\u0027 konn sa, mwen menm ki yon senp moun, Sey\u00E8, Bondye s\u00E8l M\u00E8t la!",
    "Kisa mwen menm David, mwen ka di ou, Sey\u00E8, apre sa? Ou konnen ki moun mwen ye, mwen menm k\u0027ap s\u00E8vi ou la.",
    "Se paske ou te f\u00E8 pwom\u00E8s la, se paske ou te vle l\u0027 konsa, kif\u00E8 ou te f\u00E8 tout b\u00E8l bagay sa yo pou ou te f\u00E8 m\u0027 konnen yo.",
    "Sey\u00E8, Bondye mwen, ala gwo pouvwa ou la gwo! Pa gen tankou ou! Pa gen l\u00F2t Bondye pase ou menm! Yo te toujou di nou sa.",
    "Pa gen l\u00F2t nasyon sou lat\u00E8 tankou p\u00E8p Izray\u00E8l la! Se ou menm ki delivre yo pou yo te ka tounen yon p\u00E8p ki rele ou pa ou. Se pou yo ase ou f\u00E8 sa. Toupatou sou lat\u00E8, y\u0027ap nonmen non ou yo pou gwo mirak ak b\u00E8l bagay ou f\u00E8 pou yo. Ou mete l\u00F2t nasyon dey\u00F2 nan peyi ou la ansanm ak bondye yo pou f\u00E8 plas pou p\u00E8p ou, p\u00E8p ou te delivre anba pouvwa p\u00E8p peyi Lejip la, pou yo te ka tounen p\u00E8p pa ou.",
    "Ou f\u00E8 p\u00E8p Izray\u00E8l la tounen p\u00E8p pa ou pou tout tan, ou menm ou tounen Bondye yo.",
    "Koulye a, Sey\u00E8, Bondye, se pou ou kenbe pwom\u00E8s ou te f\u00E8 s\u00E8vit\u00E8 ou la ansanm ak fanmi li an. Se pou ou f\u00E8 sa ou di w\u0027ap f\u00E8 a.",
    "Toupatou sou lat\u00E8 y\u0027a toujou rekonn\u00E8t jan ou gen pouvwa. y\u0027a di se Sey\u00E8 ki gen tout pouvwa a ki Bondye p\u00E8p Izray\u00E8l la. Konsa, gouv\u00E8nman ki nan men fanmi David, s\u00E8vit\u00E8 ou la, va kanpe f\u00E8m pou tout tan anba pwoteksyon ou.",
    "Sey\u00E8 ki gen tout pouvwa a, Bondye p\u00E8p Izray\u00E8l la, se ou menm ki te f\u00E8 m\u0027 konnen tou sa. Ou te di m\u0027, mwen menm s\u00E8vit\u00E8 ou la, w\u0027ap ban mwen yon fanmi, l\u00E8fini w\u0027ap f\u00E8 baton gouv\u00E8nman an toujou rete nan men fanmi mwen. Se pout\u00E8t sa mwen gen kouraj f\u00E8 lapriy\u00E8 sa a nan pye ou.",
    "Koulye a, Sey\u00E8 s\u00E8l M\u00E8t, se ou ki Bondye tout bon an. Ou toujou kenbe pwom\u00E8s ou yo. Gade b\u00E8l paw\u00F2l k\u00E8 kontan ou di s\u00E8vit\u00E8 ou la!",
    "Tanpri, beni tout fanmi mwen apre mwen pou yo ka toujou anba pwoteksyon ou. Wi, Sey\u00E8 s\u00E8l M\u00E8t, ou te pwom\u00E8t mwen sa. Se pou ou toujou voye benediksyon ou sou fanmi mwen."
  ],
  [
    "Apre sa, David atake moun Filisti yo ank\u00F2. Li bat yo byen bat. Se konsa li kraze pouvwa yo te gen nan peyi a, li pran peyi a nan men yo.",
    "L\u00E8fini li bat moun peyi Moab yo. Li f\u00E8 prizonye yo kouche plat at\u00E8. Pou chak twa ladan yo, li touye de, li kite yonn vivan. Depi l\u00E8 sa a moun peyi Moab yo soum\u00E8t devan David n\u00E8t. Li f\u00E8 yo peye taks ba li chak l\u00E8.",
    "Apre sa, li bat Adadez\u00E8, pitit gason Rey\u00F2b, wa peyi Zoba a, ki t\u0027ap mache pran z\u00F2n ki sou anwo larivy\u00E8 Lefrat la.",
    "David pran mil s\u00E8tsan (1700) kavalye nan lame wa Adadez\u00E8 a, li f\u00E8 yo prizonye ansanm ak venmil (20.000) s\u00F2lda ki t\u0027ap mache apye. L\u00E8 li fin wete kont chwal pou san cha lag\u00E8, li f\u00E8 koupe jar\u00E8t tout r\u00E8s chwal yo.",
    "Moun peyi Siri ki te rete lavil Damas yo voye yon lame pou pote Adadez\u00E8, wa peyi Zoba a, konkou. David atake yo, li bat yo tou. Li touye venndemil (22.000) s\u00F2lda.",
    "Apre sa, David mete k\u00E8k ganizon s\u00F2lda pa l\u0027 nan teritwa Damas la. Moun peyi Siri yo soum\u00E8t devan li. Li f\u00E8 yo peye l\u0027 taks chak l\u00E8. Se konsa, Sey\u00E8 a te f\u00E8 David genyen tout batay kote l\u0027 pase.",
    "David sezi tout gwo plak pwot\u00E8j an f\u00E8 ch\u00E8f lame wa Adadez\u00E8 yo, li pote yo lavil Jerizal\u00E8m.",
    "Li pran yon gwo kantite kwiv li te jwenn lavil Beta ak lavil Bewotayi, ki te pou Adadez\u00E8.",
    "L\u00E8 T\u00F2y, wa lavil Amat la, tande jan David te kraze tout lame Adadez\u00E8 a,",
    "li voye pitit li, Joram, al w\u00E8 David pou di l\u0027 bonjou epi pou f\u00E8 l\u0027 konpliman d\u00E8ske li te bat Adadez\u00E8, paske T\u00F2y te toutan ap f\u00E8 lag\u00E8 ak Adadez\u00E8. Joram te pote kado f\u00E8t an l\u00F2, an ajan ak an kwiv bay David.",
    "Wa David pran tout bagay sa yo, li mete yo apa pou s\u00E8vis Sey\u00E8 a ansanm ak tout l\u00F2 ak ajan li te pran lakay moun l\u00F2t nasyon li te f\u00E8 soum\u00E8t devan li,",
    "ki vle di moun peyi Edon, moun peyi Moab, moun peyi Amon, moun peyi Filisti ak moun peyi Amal\u00E8k. Li f\u00E8 menm bagay la tou ak tou sa li te pran apre lag\u00E8 ak Adadez\u00E8, pitit Rey\u00F2b, wa Zoba a.",
    "Non David te nan bouch tout moun pi r\u00E8d toujou, l\u00E8 li te fin touye dizwitmil (18.000) moun peyi Edon nan fon S\u00E8l la.",
    "Li mete k\u00E8k ganizon s\u00F2lda pa l\u0027 nan teritwa Edon an. Moun Edon yo soum\u00E8t devan li. Li f\u00E8 yo peye l\u0027 taks chak l\u00E8. Se konsa Sey\u00E8 a te f\u00E8 David genyen tout batay kote l\u0027 pase.",
    "David t\u0027ap gouv\u00E8nen tout p\u00E8p Izray\u00E8l la. Li te f\u00E8 tout moun jistis san patipri. Li te f\u00E8 tout zaf\u00E8 l\u0027 dwat.",
    "Joab, pitit gason Sewouya a, te k\u00F2mandan lame a. Jozafa, pitit gason Akiloud la, te reskonsab achiv yo.",
    "Zad\u00F2k, pitit gason Akitoub la, ak Akimel\u00E8k, pitit gason Abyata a, te pr\u00E8t. Seraja te sekret\u00E8.",
    "Benaja, pitit gason Jeojada a, te ch\u00E8f keretyen ak peletyen yo ki te gad p\u00E8son\u00E8l wa a. Pitit gason David yo menm te pr\u00E8t."
  ],
  [
    "Yon jou, David mande: -Pa rete yon moun menm nan fanmi Sayil la? Si genyen, mwen ta renmen aji byen av\u00E8 l\u0027 pout\u00E8t Jonatan.",
    "Te gen yon domestik ki t\u0027ap travay lakay Sayil ki te rele Ziba. Yo f\u00E8 chache l\u0027, yo mennen l\u0027 bay wa a. Wa a mande l\u0027: -Se ou menm nonm yo rele Ziba a? Li reponn: -Wi, monwa. Mwen la pou m\u0027 s\u00E8vi ou.",
    "Wa a mande l\u0027: -Pa gen yon moun ki rete nan fanmi Sayil la, pou m\u0027 ka f\u00E8 kich\u00F2y pou li jan mwen te pwom\u00E8t sa devan Bondye? Ziba reponn li: -Wi, gen yonn nan pitit gason Jonatan yo ki vivan toujou. Men, li enfim nan tou de pye l\u0027 yo.",
    "Wa a mande l\u0027: -Kote l\u0027 ye? Ziba reponn: -Li kay Maki, pitit gason Amiy\u00E8l la, lavil Lodeba.",
    "Se konsa, David voye chache l\u0027.",
    "L\u00E8 Mefiboch\u00E8t, pitit Jonatan, pitit pitit Sayil la, rive, li mete ajenou, li bese t\u00E8t li rive at\u00E8 devan David. David di l\u0027 konsa: -Mefiboch\u00E8t? Li reponn: -Se mwen menm, monwa. M\u0027 la pou m\u0027 s\u00E8vi ou.",
    "David di l\u0027 konsa: -Ou pa bezwen p\u00E8. Mwen pral aji byen av\u00E8 ou pout\u00E8t Jonatan, papa ou. M\u0027ap renm\u00E8t ou tout t\u00E8 ki te pou Sayil, granpapa ou. L\u00E8fini, chak jou w\u0027a vin manje sou tab av\u00E8 m\u0027.",
    "Mefiboch\u00E8t bese t\u00E8t li byen ba ank\u00F2, li di: -Monwa, poukisa w\u0027ap okipe yon vye chen tou mouri tankou mwen?",
    "L\u00E8 sa a, wa a rele Ziba, domestik Sayil la, li di l\u0027 konsa: -Mwen renm\u00E8t Mefiboch\u00E8t, pitit pitit gason m\u00E8t ou a, tou sa ki te pou Sayil ak fanmi l\u0027.",
    "Ou men, ansanm ak pitit gason ou yo ak moun k\u0027ap s\u00E8vi av\u00E8 ou yo, nou pral travay t\u00E8 a pou li. W\u0027a pote rek\u00F2t la ba li pou r\u00E8s fanmi l\u0027 ka jwenn manje pou yo manje. Men, Mefiboch\u00E8t li menm ap toujou vin manje chak jou sou tab av\u00E8 m\u0027. Ziba te gen kenz pitit gason ak ven moun k\u0027ap s\u00E8vi l\u0027.",
    "Ziba reponn li: -M\u0027ap f\u00E8 tou sa monwa ban m\u0027 l\u00F2d f\u00E8. Se konsa, Mefiboch\u00E8t toujou manje sou tab ansanm ak David tankou si li te yonn nan pitit wa a.",
    "Mefiboch\u00E8t te gen yon pitit gason ki te piti joujou. Li te rele Mika. Tout moun ki te rete kay Ziba t\u0027ap travay pou Mefiboch\u00E8t.",
    "Se konsa, Mefiboch\u00E8t ki te enfim nan tou de pye l\u0027 yo rete lavil Jerizal\u00E8m. Li t\u0027ap manje chak jou sou tab ansanm ak wa a."
  ],
  [
    "K\u00E8k tan apre sa, Nakach, wa lavil Amon an, mouri. Se pitit li, Anoun, ki moute wa nan plas li.",
    "David di: -Se pou m\u0027 aji byen ak Anoun menm jan papa l\u0027, Nakach, te aji byen av\u00E8 m\u0027. Se konsa David voye mesaje al di Anoun jan sa te f\u00E8 l\u0027 lapenn l\u00E8 l\u0027 pran nouv\u00E8l lanm\u00F2 papa l\u0027. L\u00E8 mesaje yo rive lavil Amon,",
    "ch\u00E8f moun Amon yo di wa Anoun konsa: -Pa konprann se s\u00E8lman pou lanm\u00F2 papa ou la kif\u00E8 David voye mesaje sa yo b\u00F2 kote ou pou konsole ou. Detwonpe ou. Li voye yo isit la pou yo w\u00E8 jan lavil la ye, pou yo gade byen jan sa ap pase nan lavil la. Konsa, pita li ka vin pran lavil la nan men nou.",
    "Sa Anoun f\u00E8 l\u00E8 sa a, li pran moun David te voye yo, li raze tout yon b\u00F2 nan bab yo, li koupe anba rad yo ra d\u00E8y\u00E8 yo, li voye yo tounen.",
    "Mesye yo te wont anpil pou yo te tounen lakay yo konsa. L\u00E8 David vin konn sa ki te rive yo, li voye di yo rete lavil Jeriko, y\u0027a tounen lakay yo l\u00E8 bab yo va pouse ank\u00F2.",
    "Moun Amon yo vin konprann yo te f\u00E8 David fache. Yo voye chache venmil (20.000) s\u00F2lda lavil B\u00E8trey\u00F2b ak lavil Zoba nan peyi Aram lan, ak douzmil (12.000) gason lavil T\u00F2b. Yo voye chache wa lavil Maka a tou ansanm ak mil (1.000) s\u00F2lda. Yo peye yo pou yo vin goumen pou yo.",
    "David menm vin konn sa, li voye Joab ak tout lame vanyan s\u00F2lda li yo al kontre yo.",
    "Moun Amon yo soti, y\u0027 al pran pozisyon devan p\u00F2tay lavil Raba, kapital yo a. Moun Aram ki soti lavil B\u00E8trey\u00F2b ak lavil Zoba yo ansanm ak mesye lavil T\u00F2b yo ak mesye lavil Maka yo pran pozisyon nan plenn lan.",
    "Joab te w\u00E8 lame l\u00E8nmi yo te ka atake l\u0027 ni sou devan ni sou d\u00E8y\u00E8. Sa l\u0027 f\u00E8? Li chwazi pi bon s\u00F2lda nan lame p\u00E8p Izray\u00E8l la, li mete yo an pozisyon devan lame moun Aram yo.",
    "L\u00E8fini, li mete Abichayi, fr\u00E8 l\u0027 la, alat\u00E8t r\u00E8s lame a, li f\u00E8 yo pran pozisyon devan moun Amon yo.",
    "Joab di Abichayi konsa: -Si ou w\u00E8 moun Aram yo soti pou yo bat mwen, w\u0027a vin ede m\u0027. Konsa tou, si mwen w\u00E8 moun Amon yo vle pi f\u00F2 pase ou, m\u0027a vin ede ou.",
    "Mete gason sou nou. Kouraj! Nou pral goumen r\u00E8d mare pou p\u00E8p nou an ak pou lavil Bondye nou an. Bondye va f\u00E8 sa li vle li menm.",
    "Joab ak s\u00F2lda li yo mache sou moun Aram yo. Moun Aram yo kouri pou li.",
    "L\u00E8 moun Amon yo w\u00E8 moun Aram yo kouri ale, yo kouri tou pou Abichayi, yo antre nan lavil la. L\u00E8 sa a, Joab sispann batay la ak moun Amon yo, li tounen lavil Jerizal\u00E8m.",
    "L\u00E8 moun Aram yo w\u00E8 moun Izray\u00E8l yo te bat yo ank\u00F2, yo sanble d\u00E8nye s\u00F2lda yo te genyen.",
    "Adadez\u00E8 voye yon mesaj bay moun Aram ki rete l\u00F2t b\u00F2 larivy\u00E8 Lefrat la, pou yo pare vin goumen pou li. Yo reyini lavil Elam. Se Chobak, ch\u00E8f lame Adadez\u00E8 a, ki te alat\u00E8t yo.",
    "L\u00E8 David vin konn sa, li sanble tout lame p\u00E8p Izray\u00E8l la, li janbe l\u00F2t b\u00F2 larivy\u00E8 Jouden, li rive Elam. Moun Aram yo pran pozisyon devan li. Epi batay la konmanse.",
    "Moun Izray\u00E8l yo f\u00E8 moun Aram yo kouri met dey\u00F2. David ak s\u00F2lda li yo touye s\u00E8tsan (700) s\u00F2lda ki te sou cha lag\u00E8, kat\u00F2zmil (14.000) s\u00F2lda ki te sou chwal. Yo blese Chobak, ch\u00E8f lame l\u00E8nmi yo, ki mouri la menm kote yo t\u0027ap goumen an.",
    "L\u00E8 tout ti wa ki te mete t\u00E8t ansanm ak Adadez\u00E8 yo w\u00E8 jan moun Izray\u00E8l yo te bat yo, yo f\u00E8 lap\u00E8 ak yo, yo soum\u00E8t devan yo. Se konsa, moun Aram pa pran chans al pote moun Amon yo sekou ank\u00F2."
  ],
  [
    "Nan prentan apre sa, nan ep\u00F2k wa yo konn soti pou al f\u00E8 lag\u00E8, David voye Joab ansanm ak tout l\u00F2t ofisye yo alat\u00E8t lame p\u00E8p Izray\u00E8l la al goumen ak moun Amon yo. Yo ravaje peyi Amon an, yo s\u00E8nen lavil Raba. David menm te rete lavil Jerizal\u00E8m.",
    "Yon jou, b\u00F2 asw\u00E8, David te fin f\u00E8 yon ti poze, li leve, li soti al sou teras ki anwo pal\u00E8 a. Antan li la, li w\u00E8 yon fanm ki t\u0027ap benyen. Fanm lan te b\u00E8l anpil.",
    "Li voye chache konnen ki moun fanm lan te ye. Yo vin di l\u0027 se Batcheba, pitit fi Eliyam lan, madan Ouri, moun peyi Et la.",
    "David voye mesaje al chache l\u0027 mennen l\u0027 ba li, li kouche av\u00E8 l\u0027. L\u00E8 sa a Batcheba te f\u00E8k fin f\u00E8 s\u00E8vis pou l\u0027 f\u00E8 apre r\u00E8g li. Apre sa, Batcheba tounen lakay li.",
    "Fanm lan vin ansent. Li voye nouv\u00E8l bay David pou f\u00E8 l\u0027 konn sa.",
    "David voye yon mesaj bay Joab, li mande l\u0027 pou l\u0027 voye Ouri, moun peyi Et la, ba li. Se konsa, Joab voye Ouri bay David.",
    "L\u00E8 Ouri rive, David mande l\u0027 nouv\u00E8l Joab ak s\u00F2lda yo, ki jan batay la ye.",
    "Apre sa, li di Ouri: -Desann al lakay ou non! Al poze k\u00F2 ou! Ouri soti. David voye yon kado pou li lakay li.",
    "Men Ouri pa al lakay li. Li kouche b\u00F2 p\u00F2tay pal\u00E8 a ansanm ak tout l\u00F2t s\u00F2lda wa yo.",
    "L\u00E8 David vin konnen Ouri pa t\u0027 al lakay li, li mande l\u0027: -Ou f\u00E8k antre soti nan vwayaj, poukisa ou pa al lakay ou?",
    "Ouri reponn David: -S\u00F2lda Izray\u00E8l yo ak s\u00F2lda Jida yo byen lwen ap f\u00E8 lag\u00E8, Bwat Kontra Sey\u00E8 a ansanm ak yo. K\u00F2mandan Joab ak l\u00F2t ch\u00E8f lame monwa yo ap pase nwit dey\u00F2 nan plenn yo. Ki jan ou vle pou m\u0027 al lakay mwen, manje, bw\u00E8, kouche ak madanm mwen? Mwen f\u00E8 s\u00E8man sou t\u00E8t ou, menm jan ou vivan an, m\u0027 pa ka janm f\u00E8 bagay konsa.",
    "David di li: -Bon. Ou m\u00E8t rete pase r\u00E8s jounen an isit la. Denmen m\u0027a voye ou ale. Se konsa, Ouri rete lavil Jerizal\u00E8m pou de jou ank\u00F2.",
    "David envite l\u0027 vin manje av\u00E8 l\u0027. Li f\u00E8 l\u0027 bw\u00E8 jouk li sou. Men jou swa sa a tou, Ouri pa desann al lakay li. Li kouche sou kabann li ansanm ak s\u00F2lda pal\u00E8 wa yo.",
    "Nan denmen, David ekri Joab yon l\u00E8t, li bay Ouri pote l\u0027 ale.",
    "Nan l\u00E8t la, li te ekri: W\u0027a mete Ouri devan n\u00E8t, kote batay la pi cho a. Apre sa, rale k\u00F2 ou d\u00E8y\u00E8, kite yo touye l\u0027.",
    "Se konsa, Joab ki te s\u00E8nen lavil Raba a voye Ouri kote li te konnen l\u00E8nmi yo te pi f\u00F2 a.",
    "Lame l\u00E8nmi yo soti nan lavil la, yo vin kontre ak lame Joab la. Gen anpil s\u00F2lda ak anpil ofisye lame David la ki te mouri. Ouri, moun peyi Et la, mouri tou.",
    "Joab voye rakonte David tout ti detay sou jan batay la pase.",
    "Epi li bay mesaje a l\u00F2d sa a: -L\u00E8 w\u0027a fin rakonte wa a tout ti detay batay la,",
    "li ka f\u00E8 k\u00F2l\u00E8, li ka di ou: Poukisa nou te pwoche pre lavil la konsa pou m\u0027 te goumen ak l\u00E8nmi yo? Se konnen nou pa konnen yo te ka rete sou t\u00E8t miray la pou yo tire fl\u00E8ch sou nou?",
    "Nou gen l\u00E8 bliye jan Abimel\u00E8k, pitit Jedeyon an te mouri lavil Teb\u00E8s? Se yon fanm ki te rete sou t\u00E8t miray la, li voye yo w\u00F2l moulen sou li, li touye l\u0027 fr\u00E8t. Poukisa at\u00F2 nou te pwoche pre lavil la konsa? Si wa a pale konsa av\u00E8 ou, w\u0027a di l\u0027: Ouri, moun peyi Et la, ofisye lame ou la, mouri tou.",
    "Mesaje a ale, li rakonte David tou sa Joab te ba li l\u00F2d rakonte l\u0027 la.",
    "Li di l\u0027: -L\u00E8nmi nou yo te pi f\u00F2 pase nou. Yo f\u00E8 yon soti nan lavil la, yo vin goumen av\u00E8 nou nan plenn lan. Men nou f\u00E8 yo kase t\u00E8t tounen, nou kouri d\u00E8y\u00E8 yo jouk devan p\u00F2tay lavil la.",
    "Se l\u00E8 sa a, yo rete sou t\u00E8t miray yo, yo voye fl\u00E8ch sou nou. Gen k\u00E8k ofisye lame wa a ki mouri. Ouri, moun peyi Et la, ofisye wa a, mouri tou.",
    "David di mesaje a: -Ankouraje Joab. Di li li pa bezwen kite sa fatige l\u0027 tw\u00F2p. Se toujou konsa l\u00E8 y\u0027ap f\u00E8 lag\u00E8. Ou pa janm konnen kil\u00E8s ki pral mouri. Di li pare pou li f\u00E8 yon gwo atak sou lavil la pou li pran l\u0027.",
    "L\u00E8 Batcheba vin pran nouv\u00E8l mari l\u0027 te mouri, li pran lapenn pou li.",
    "L\u00E8 seremoni lant\u00E8man yo fini, David voye chache l\u0027, li pran l\u0027 lakay li. Batcheba vin madanm li. Li f\u00E8 yon pitit gason pou David. Men, sa David te f\u00E8 a pa t\u0027 f\u00E8 Sey\u00E8 a plezi menm."
  ],
  [
    "Sey\u00E8 a voye pwof\u00E8t Natan kot David. Natan rive kote l\u0027, li di l\u0027 konsa: -Vwala te gen de nonm ki t\u0027ap viv nan yon lavil. Yonn te rich, l\u00F2t la te p\u00F2v.",
    "Nonm rich la te gen mouton ak b\u00E8f an kantite.",
    "P\u00F2v la menm pa t\u0027 gen pase yon s\u00E8l ti mouton li te achte. Li swen li. Se anndan lakay li ansanm ak pitit li yo ti mouton an grandi. Se nan asy\u00E8t malere a menm ti mouton an te konn manje. Se nan gode l\u0027 li bw\u00E8 dlo. Se sou janm li li konn d\u00F2mi. Ti mouton an te tankou yon pitit fi pou li.",
    "Yon jou, yon vizit\u00E8 vin rive lakay nonm rich la. Nonm rich la pa t\u0027 santi kouraj li pou l\u0027 te pran yonn nan mouton l\u0027 yo osinon nan b\u00E8f li yo pou l\u0027 f\u00E8 manje bay vizit\u00E8 a. Li pran ti mouton malere a, li fe manje ak li bay vizit\u00E8 ki te lakay li a.",
    "David fache anpil sou nonm rich la. Li di Natan konsa: -Mwen f\u00E8 s\u00E8man nan non Sey\u00E8 ki vivan an! Nonm ki f\u00E8 bagay sa a merite pou yo touye l\u0027.",
    "Pou l\u0027 peye bagay l\u00E8d li f\u00E8 a, l\u0027ap renm\u00E8t kat fwa laval\u00E8 sa l\u0027 te pran an, paske li san pitye.",
    "Le sa a, Natan di David: -Nonm sa a, se ou menm! Men mesaj Sey\u00E8 a, Bondye p\u00E8p Izray\u00E8l la, voye ba ou: Mwen te f\u00E8 ou wa p\u00E8p Izray\u00E8l la. Mwen sove ou anba men Sayil.",
    "Mwen ba ou baton k\u00F2mandman ki te nan men l\u0027 lan ansanm ak tout madanm li yo. Mwen mete ou wa pou gouv\u00E8nen ni moun Izray\u00E8l yo, ni moun Jida yo. Si sa pa t\u0027 kont toujou, mwen ta ba ou menm de fwa laval\u00E8 ank\u00F2.",
    "Poukisa at\u00F2 ou pa swiv l\u00F2d mwen yo? Poukisa ou f\u00E8 mechanste sa a? Ou f\u00E8 yo touye Ouri nan lag\u00E8, ou kite moun Amon yo touye l\u0027. L\u00E8fini, ou pran madanm li!",
    "Koulye a, paske ou pa t\u0027 koute m\u0027, paske ou pran madan Ouri, moun Et la, pou madanm ou, nan fanmi ou ap toujou gen goumen.",
    "Men sa mwen menm Sey\u00E8 a, mwen di: M\u0027ap f\u00E8 yon moun nan fanmi ou menm soti pou ba ou traka. M\u0027ap wete madanm ou yo nan men ou, m\u0027ap bay yon moun nan fanmi ou yo. L\u0027a kouche av\u00E8k yo devan tout moun.",
    "Ou menm, ou te f\u00E8 zaf\u00E8 ou la an kach\u00E8t. Mwen menm, m\u0027ap f\u00E8 sa rive devan tout moun pou tout p\u00E8p Izray\u00E8l la ka w\u00E8 sa.",
    "David di Natan konsa: -Wi, mwen rekon\u00E8t mwen peche kont Sey\u00E8 a! L\u00E8 sa a Natan di l\u0027 konsa: -Bondye s\u00E8l M\u00E8t la p\u0027ap pini ou pou sa ou f\u00E8 a, ou p\u0027ap mouri.",
    "S\u00E8lman, ak sa ou f\u00E8 la a, ou moutre jan ou ka derespekte Sey\u00E8 a. Se pout\u00E8t sa pitit ou f\u00E8k genyen an ap mouri.",
    "Apre sa, Natan al lakay li. Sey\u00E8 a f\u00E8 pitit madan Ouri te f\u00E8 pou David la vin malad grav.",
    "David tonbe lapriy\u00E8 Sey\u00E8 a pou ti gason an. Li derefize mete anyen nan bouch li. Chak swa, li antre nan chanm li, li pase nwit lan kouche at\u00E8.",
    "Ch\u00E8f ki te reskonsab pal\u00E8 li a al jwenn li, yo f\u00E8 sa yo kapab pou f\u00E8 l\u0027 leve at\u00E8 a, men li derefize. Konsa tou, li pa t\u0027 vle manje av\u00E8k yo.",
    "Apre yon senmenn, pitit la mouri. Ch\u00E8f kay David yo te p\u00E8 al ba li nouv\u00E8l la. Yo t\u0027ap di: Si l\u00E8 pitit la te malad ase, David te refize reponn nou l\u00E8 nou pale av\u00E8 l\u0027, ki jan pou n\u0027 al di l\u0027 koulye a pitit la mouri? Li ka f\u00E8 mal\u00E8 sou t\u00E8t li.",
    "Men David w\u00E8 moun li yo t\u0027ap pale nan z\u00F2r\u00E8y yonn ak l\u00F2t, li vin konprann pitit la mouri. Li mande yo: -Pitit la mouri? Yo reponn li: -Wi, li mouri.",
    "David leve at\u00E8 a, li al benyen, li penyen t\u00E8t li, li chanje rad sou li. li ale nan kay Sey\u00E8 a, li lapriy\u00E8. Apre sa, li tounen lakay li, li mande pou yo s\u00E8vi l\u0027 manje. Li manje.",
    "Moun pa l\u0027 yo t\u0027ap di l\u0027: -Monwa, nou pa konprann sa w\u0027ap f\u00E8 konsa? L\u00E8 pitit la te vivan, ou t\u0027ap plede kriye, ou rete san manje. Men, mouri pitit lan mouri, ou leve, ou manje.",
    "David reponn yo: -Wi, mwen t\u0027ap kriye, mwen te rete san manje l\u00E8 pitit la te vivan toujou. Mwen te kw\u00E8 Sey\u00E8 a ta gen pitye pou mwen, li pa ta kite pitit la mouri.",
    "Men, koulye a, pitit la mouri, sa m\u0027 bezwen rete san manje toujou f\u00E8? Eske mwen ka f\u00E8 l\u0027 leve ank\u00F2? Yon jou se mwen ki gen pou ale kote l\u0027 ye a. Men li menm, li p\u0027ap janm ka tounen vin jwenn mwen ank\u00F2.",
    "Apre sa, David al konsole Batcheba, madanm li. Li kouche av\u00E8 l\u0027, Batcheba vin ansent, li f\u00E8 yon pitit gason. David rele l\u0027 Salomon. Sey\u00E8 a te renmen ti gason sa a.",
    "Li bay pwof\u00E8t Natan l\u00F2d al di David rele pitit la Jedidya, paske Sey\u00E8 a te renmen l\u0027 vre.",
    "Pandan tout tan sa a, Joab t\u0027ap goumen toujou devan lavil Raba, kapital peyi Amon an. Li te pr\u00E8t pou pran katye kote wa a te rete a.",
    "Li voye mesaje al di David pou li: -Mwen atake lavil Raba. Mwen pran rez\u00E8vwa dlo yo.",
    "Koulye a, sanble tout r\u00E8s lame a, mache sou lavil la, vin pran li. Mwen pa ta vle se mwen menm ki pran lavil la l\u00E8fini pou tout lwanj lan vin pou mwen.",
    "Se konsa, David sanble tout lame a, li mache sou lavil Raba. Li atake l\u0027, li pran l\u0027.",
    "Estati Milk\u00F2m, zid\u00F2l moun Amon yo, te gen yon gwo kouw\u00F2n f\u00E8t an l\u00F2 sou t\u00E8t li. Kouw\u00F2n lan te peze swasannkenz liv, li te gen yon gwo py\u00E8 koute ch\u00E8 ladan l\u0027. David pran kouw\u00F2n l\u00F2 ki te sou t\u00E8t zid\u00F2l la, li mete l\u0027 sou t\u00E8t pa l\u0027. L\u00E8fini, se pa de bagay li pa pran nan lavil la.",
    "Li pran moun ki te rete nan lavil la, li f\u00E8 yo travay ak goyin, wou ak rach. Li mete yo travay ap f\u00E8 brik. Li f\u00E8 menm bagay la tou nan tout l\u00F2t lavil nan peyi Amon an. Apre sa, li tounen Jerizal\u00E8m ak tout moun li yo."
  ],
  [
    "Men sa ki vin rive apre sa: Absalon, pitit gason David la, te gen yon s\u00E8 ki te b\u00E8l anpil. Li te rele Tama. Amnon, yon l\u00F2t pitit gason David, tonbe damou pou li.",
    "Amnon te sit\u00E8lman renmen l\u0027, li vin malad paske li pa t\u0027 ka f\u00E8 anyen pou sa. Tama te tifi toujou. Yo pa t\u0027 kite l\u0027 kontre ak ankenn gason.",
    "Men, Amnon te gen yon zanmi, yon moun yo te rele Jonadab, pitit gason Chimeya, fr\u00E8 David. Jonadab sa a te m\u00E8tdam anpil.",
    "Li di Amnon konsa: -Ou se pitit wa a. Chak jou mwen w\u00E8 figi ou kagou. Sa ki genyen? Amnon reponn li: -Mwen renmen Tama, s\u00E8 Absalon, fr\u00E8 menm papa av\u00E8 m\u0027 lan.",
    "Jonadab di li: -Pran p\u00F2z malad ou, moute kabann ou kouche. L\u00E8 papa ou va vin w\u00E8 ou, w\u0027a di l\u0027: Tanpri, kite Tama, s\u00E8 m\u0027 lan, vin ban m\u0027 manje. Mwen ta renmen pou li pare manje a devan m\u0027 pou m\u0027 w\u00E8 l\u0027, l\u00E8fini pou l\u0027 s\u00E8vi m\u0027 manje a li menm.",
    "Se konsa Amnon moute kabann li kouche, li pran p\u00F2z malad li. Wa David vin w\u00E8 l\u0027. Amnon di l\u0027 konsa: -Tanpri, kite Tama vin pare de ti gato la devan m\u0027 lan, l\u00E8fini pou l\u0027 s\u00E8vi m\u0027 yo li menm.",
    "David voye komisyon bay Tama nan pal\u00E8 a pou l\u0027 ale kay Amnon pare manje pou li.",
    "Tama ale vre kay Amnon, li jwenn li kouche sou kabann li. Li pran ti gout farin frans, li pare l\u0027, li f\u00E8 k\u00E8k gato pou li devan je l\u0027. L\u00E8fini, li mete yo kwit.",
    "Apre sa, li wete yo nan pwelon an devan Amnon. Men, Amnon refize manje. Li di l\u0027: -F\u00E8 tout moun soti! L\u00E8 tout moun fin soti,",
    "Amnon di Tama konsa: -Pote gato yo nan chanm lan. Se ou menm ki pou s\u00E8vi m\u0027. Tama pran gato li te f\u00E8 yo, li pote yo bay Amnon nan chanm lan.",
    "Antan l\u0027ap lonje gato a ba li, Amnon mete men sou li. Li di l\u0027 konsa: -vin kouche av\u00E8 m\u0027 non, s\u00E8 m\u0027!",
    "Tama di l\u0027: -Non, fr\u00E8 m\u0027! Pa f\u00F2se m\u0027! Sa pa f\u00E8t konsa nan peyi Izray\u00E8l! Pa f\u00E8 bagay l\u00E8d sa a.",
    "Apre sa, mwen p\u0027ap ka gade moun nan je ank\u00F2. Ou menm, pou t\u00E8t pa ou, w\u0027ap pase pou yonn nan pi move moun nan peyi Izray\u00E8l. Tanpri, pale ak wa a. Mwen s\u00E8ten li p\u0027ap refize ou marye av\u00E8 m\u0027.",
    "Men, Amnon pa w\u00E8 li pa tande, li kenbe l\u0027 la. Li te gen plis f\u00F2s pase l\u0027, li kouche ak li.",
    "L\u00E8fini, li santi li rayi Tama pou l\u0027 mouri. Li vin rayi l\u0027 plis pase jan li te renmen l\u0027 lan. Li di l\u0027: -Mete ou dey\u00F2 lakay mwen!",
    "Tama reponn li: -A non! Mete m\u0027 dey\u00F2 konsa! Sa pi mal ank\u00F2 pase sa ou sot f\u00E8 m\u0027 la a! Men Amnon pa t\u0027 soti pou koute l\u0027.",
    "Li rele gason ki t\u0027ap s\u00E8vi l\u0027 la, li di l\u0027: -Wete fi sa a devan je m\u0027! Mete l\u0027 dey\u00F2. L\u00E8fini, f\u00E8men p\u00F2t la akle d\u00E8y\u00E8 l\u0027.",
    "Gason an f\u00E8 Tama soti dey\u00F2, li f\u00E8men p\u00F2t la akle d\u00E8y\u00E8 l\u0027. Tama te gen yon rad long ak gwo manch sou li. Se rad konsa pitit wa yo te konn mete sou yo l\u00E8 yo poko marye.",
    "Li simen sann dife sou t\u00E8t li, li chire rad ki te sou li a, li mete de men nan t\u00E8t, li pran rele epi li ale.",
    "L\u00E8 sa a, Absalon, fr\u00E8 l\u0027 la, mande l\u0027: -Eske Amnon, fr\u00E8 ou la, f\u00E8 kadejak sou ou? Tanpri, s\u00E8 m\u0027 pa kite sa fatige ou tw\u00F2p, tande. Se fr\u00E8 ou li ye. Pa di pesonn anyen. Se konsa Tama rete pou kont li kay Absalon, fr\u00E8 l\u0027 la. Li te nan gwo lapenn.",
    "L\u00E8 wa David vin konn sa ki te pase, li te move. Men, li pa di Amnon anyen, paske se te premye pitit gason l\u0027. Li te renmen l\u0027 kou de grenn je nan t\u00E8t li.",
    "Absalon vin rayi Amnon pou kadejak li te f\u00E8 sou Tama, s\u00E8 li a. Li koupe l\u0027 bonjou.",
    "Dezan apre sa, Absalon t\u0027ap koupe lenn mouton l\u0027 yo lavil Baal az\u00F2, toupre lavil Efrayim. Li envite tout pitit gason wa yo vin manje.",
    "li al jwenn wa David, li di l\u0027 konsa: -Monwa, mwen pral koupe lenn mouton m\u0027 yo. Ou pa ta vle vini ansanm ak tout ch\u00E8f ou yo lakay mwen?",
    "W\u0027a reponn li: -Non, pitit mwen! Se pral tw\u00F2p traka pou ou si nou tout nou vini. Absalon p\u00E8siste, men wa a pa pran priy\u00E8, li voye l\u0027 ale ak benediksyon l\u0027.",
    "L\u00E8 sa a Absalon di l\u0027: -Men, \u00E8ske w\u0027ap kite Amnon, fr\u00E8 m\u0027 lan, vini ak nou? Wa a reponn li? -Poukisa pou l\u0027 ale a?",
    "Men Absalon sit\u00E8lman p\u00E8siste, bout pou bout, David kite Amnon ale ansanm ak tout l\u00F2t pitit gason l\u0027 yo. Absalon te pare yon gwo f\u00E8t tankou si l\u0027 t\u0027ap f\u00E8 l\u0027 pou yon wa.",
    "Epi li bay domestik li yo l\u00F2d sa a, li di yo: -Gade byen, l\u00E8 n\u0027a w\u00E8 Anmon ak bon gw\u00F2g nan t\u00E8t li, m\u0027a di nou: Desann Amnon. n\u0027a touye l\u0027. Nou pa bezwen p\u00E8, mwen pran tout reskonsablite a sou mwen. Mete gason sou nou. Frape san tranble.",
    "Se konsa domestik Absalon yo swiv l\u00F2d Absalon te ba yo, yo touye Amnon. L\u00E8 sa a, tout l\u00F2t pitit gason David yo leve, yo moute mil\u00E8t yo, yo met dey\u00F2.",
    "Yo te sou chemen lakay yo toujou, l\u00E8 David vin pran nouv\u00E8l Absalon touye d\u00E8nye pitit gason li yo, pa gen yonn ki chape.",
    "Wa a leve kanpe, li chire rad ki te sou li, li lage k\u00F2 l\u0027 at\u00E8. Tout moun ki te av\u00E8k wa a chire rad sou yo tou.",
    "Men Jonabad, pitit gason Chimeya, fr\u00E8 David la, di l\u0027: -Monwa, yo pa touye tout pitit gason ou yo non. Se Amnon ase ki mouri, paske Absalon te gen lide nan t\u00E8t li pou l\u0027 te f\u00E8 sa depi l\u00E8 Amnon te f\u00E8 kadejak sou Tama, s\u00E8 l\u0027 la.",
    "Koulye a, monwa, ou pa bezwen koute moun k\u0027ap vin di ou tout pitit gason ou yo mouri. Se Amnon ase yo touye.",
    "L\u00E8 sa a Absalon te gen tan kraze rak. S\u00F2lda ki te faksyonn\u00E8 a w\u00E8 yon foul moun ki t\u0027ap kouri desann ti pant sou chemen lavil Owonayim lan. li al jwenn wa a, li di l\u0027 sa li w\u00E8.",
    "Jonabad di wa a konsa: -Men sa m\u0027 t\u0027ap di ou la. Se pitit gason ou yo k\u0027ap vini.",
    "Fini li fin di sa, pitit gason David yo rive. Yo pete rele. Wa a pran rele ansanm ak tout ch\u00E8f li yo. Yo rele kont rele yo.",
    "Absalon menm kraze rak, li al kay Talmayi, pitit gason Amiyoud la, ki te wa lavil Gechou a. David menm te nan gwo lapenn pandan k\u00E8k jou pou lanm\u00F2 Amnon.",
    "Absalon rete pase twazan lavil Gechou kote li te kouri al kache a.",
    "L\u00E8 wa David fin konsole apre lanm\u00F2 Amnon, li vin anvi w\u00E8 Absalon."
  ],
  [
    "Joab, pitit Sewouya a, te konnen wa David te anvi w\u00E8 Absalon anpil.",
    "Sa li f\u00E8, li voye lavil Tekoa al chache yon fanm ki te gen anpil ladr\u00E8s. L\u00E8 fanm lan rive, li di l\u0027 konsa: -Ou pral pran p\u00F2z ou nan gwo lapenn. W\u0027ap mete rad d\u00E8y sou ou, l\u00E8fini pa mete ankenn od\u00E8 sou ou. Se pou yo ka pran ou pou yon moun ki gen yon moun mouri depi lontan.",
    "L\u00E8fini, ou pral b\u00F2 kote wa a, w\u0027a di l\u0027 tou sa m\u0027a di ou di li. Apre sa, Joab f\u00E8 bouch li.",
    "Fanm lan ale vre b\u00F2 kot wa a, li tonbe ajenou devan wa a, li bese t\u00E8t li jouk at\u00E8, epi li di: -Tanpri, monwa, fe kich\u00F2y pou mwen!",
    "Wa a mande l\u0027: -Kisa ou genyen? Fanm lan reponn li: -Adje, monwa! Se yon p\u00F2v v\u00E8v mwen ye. Mari m\u0027 mouri.",
    "Li kite m\u0027 ak de pitit gason. Yon jou, yo te nan jaden, yonn gen kont ak l\u00F2t, yo goumen. Pa t\u0027 gen pesonn la pou separe yo. Yonn ladan yo touye l\u00F2t la.",
    "Koulye a menm, tout fanmi m\u0027 yo leve d\u00E8y\u00E8 m\u0027, y\u0027ap mande m\u0027 pou m\u0027 lage sa ki te touye l\u00F2t la nan men yo pou yo touye l\u0027 tou, paske li te touye fr\u00E8 l\u0027 la. Si yo f\u00E8 sa, m\u0027ap rete san pitit gason. Y\u0027ap wete d\u00E8nye ti espwa ki te rete m\u0027 lan. L\u00E8fini, mari m\u0027 p\u0027ap gen yon pitit gason pou leve non l\u0027 sou t\u00E8 a.",
    "Wa a di madanm lan: -Ou m\u00E8t al lakay ou. M\u0027ap okipe sa pou ou.",
    "Fanm lavil Tekoa a di wa a konsa: -Monwa, nenp\u00F2t kisa w\u0027a deside f\u00E8, si pou gen repw\u00F2ch, y\u0027a repwoche mwen menm ansanm ak fanmi pa m\u0027. Men, ou menm ak gouv\u00E8nman ou, nou pa reskonsab anyen.",
    "Wa a reponn li: -Si yon moun konprann pou li kraponnen ou, mennen l\u0027 ban mwen. Li p\u0027ap janm chache ou kont ank\u00F2.",
    "Fanm lan di ank\u00F2: -Tanpri, monwa! Lapriy\u00E8 Sey\u00E8 a, Bondye ou la, pou moun nan fanmi an ki reskonsab pou tire revanj lanm\u00F2 pitit gason m\u0027 lan pa f\u00E8 plis dega toujou, pou l\u0027 pa touye l\u00F2t pitit gason ki rete m\u0027 lan. David reponn li: -Mwen f\u00E8 s\u00E8man nan non Sey\u00E8 ki vivan an, mwen p\u0027ap kite yo manyen yon grenn cheve nan t\u00E8t pitit gason ou lan!",
    "L\u00E8 sa a, fanm lan di ank\u00F2: -Tanpri, monwa! Kite m\u0027 di ou yon d\u00E8nye paw\u00F2l. Wa a reponn li: -Pale non.",
    "Fanm lan di l\u0027 konsa: -Poukisa ou f\u00E8 move lide sa a sou p\u00E8p Bondye a? Ou pa vle kite pw\u00F2p pitit gason ou lan tounen nan peyi a. Jan ou sot pale a, ou kondannen pw\u00F2p t\u00E8t ou.",
    "Nou tout gen pou mouri. Nou tankou dlo. Depi ou lage dlo at\u00E8, ou pa ka ranmase l\u0027 ank\u00F2. L\u00E8 yon moun fin mouri, li mouri n\u00E8t. Men, Bondye ta vle pou moun ki te kouri al chache pwoteksyon nan peyi etranje a tounen nan peyi l\u0027.",
    "Monwa, rezon ki f\u00E8 mwen te vin pale av\u00E8 ou la, se paske moun yo t\u0027ap f\u00E8 m\u0027 p\u00E8. Mwen di nan k\u00E8 m\u0027 mwen pral pale ak wa a. Wa a ka f\u00E8 sa m\u0027ap mande l\u0027 la.",
    "Mwen t\u0027ap di wa a ka koute m\u0027, li ka delivre m\u0027 anba men moun ki soti pou yo touye pitit gason m\u0027 lan ansanm av\u00E8 m\u0027, anba men moun ki soti pou wete moso t\u00E8 ki vin pou nou nan peyi Bondye bay p\u00E8p li a.",
    "Mwen di ank\u00F2 paw\u00F2l monwa va ban m\u0027 kouraj paske wa a se tankou yon zanj Bondye li ye. Li konn rekon\u00E8t sa ki byen ak sa ki mal. Mwen mande pou Sey\u00E8 a, Bondye ou la, toujou kanpe la av\u00E8 ou!",
    "Wa a di l\u0027 konsa: -Mwen pral mande ou kich\u00F2y, pa kache m\u0027 anyen. Fanm lan reponn: -Monwa, mande m\u0027 sa ou vle?",
    "Wa a mande l\u0027: -Eske Joab pa nan plan sa a av\u00E8 ou? Fanm lan reponn li: -Menm jan ou vivan an, monwa, pa gen anyen ki pi s\u00E8ten pase sa ou di la a. Wi, monwa. Se Joab, ch\u00E8f lame ou la, ki di m\u0027 tou sa pou m\u0027 f\u00E8 ak tou sa pou m\u0027 di.",
    "Men, si li f\u00E8 l\u0027 se paske li vle pou tout bagay sa a regle. Monwa, ou gen bon konprann tankou yon zanj Bondye, ou konnen tou sa ki ap pase nan peyi a.",
    "Pita, wa a di Joab konsa: -Mwen pral f\u00E8 sa ou vle m\u0027 f\u00E8 a. Ale chache jennonm yo rele Absalon an, mennen l\u0027 tounen isit la.",
    "Joab tonbe ajenou devan David, li bese t\u00E8t li jouk at\u00E8. Li di: -Se pou Bondye beni ou, monwa! J\u00F2di a mwen konnen ou kontan av\u00E8 m\u0027 vre, paske ou ban mwen sa m\u0027 mande ou la.",
    "Joab leve, li ale lavil Gechou, li mennen Absalon tounen lavil Jerizal\u00E8m.",
    "Men, wa a bay l\u00F2d pou Absalon pa vin rete nan pal\u00E8 a, paske li pa vle pou l\u0027 par\u00E8t devan li. Se konsa Absalon al rete lakay li, li pa janm par\u00E8t devan wa a.",
    "Pa t\u0027 gen pi b\u00E8l gason nan tout peyi Izray\u00E8l la pase Absalon. Tout moun t\u0027ap di sa. Pran depi nan cheve l\u0027 rive nan pwent z\u00F2t\u00E8y li, li pa t\u0027 gen ankenn defo.",
    "Li te gen anpil cheve. Li te blije koupe yo chak lanne paske, l\u00E8 yo te lonje yo te vin tw\u00F2 lou pou li. L\u00E8 yo peze cheve yo, yo ka rive peze senk liv dapre sist\u00E8m p\u00E8z yo s\u00E8vi kay wa a.",
    "Absalon te gen twa pitit gason ak yon pitit fi ki te rele Tama. Tama te b\u00E8l anpil.",
    "Absalon pase dezan lavil Jerizal\u00E8m san li pa janm par\u00E8t devan wa a.",
    "Apre sa, li voye chache Joab pou mande l\u0027 al kote wa a pou li. Men, Joab pa vini. Yon l\u00F2t fwa ank\u00F2, Absalon voye chache l\u0027. Fwa sa a tou Joab refize vini.",
    "L\u00E8 sa a, Absalon di domestik li yo: -Gade! Nou w\u00E8 jaden Joab ki toupre jaden pa m\u0027 lan. Li plante l\u00F2j. Enben, al met dife ladan l\u0027. Y\u0027 ale, yo mete dife nan jaden Joab la.",
    "Joab al lakay Absalon, li mande l\u0027: -Poukisa moun pa ou yo mete dife nan jaden m\u0027 lan?",
    "Absalon reponn li: -Paske ou pa t\u0027 vle vini l\u00E8 mwen te voye chache ou la. Mwen te bezwen ou ale b\u00F2 kote wa a pou mwen pou ou mande l\u0027 sa m\u0027 te bezwen kite lavil Gechou a vin isit la f\u00E8. Pito m\u0027 te rete laba a. Koulye a, mwen ta renmen ou jwenn yon jan pou m\u0027 par\u00E8t devan wa a. Si m\u0027 ant\u00F2, li m\u00E8t touye m\u0027!",
    "Se konsa Joab al b\u00F2 kote wa David, li rap\u00F2te l\u0027 sa Absalon te di l\u0027 la. Wa a voye chache Absalon. Absalon vini, li tonbe ajenou devan wa a, li bese t\u00E8t li jouk at\u00E8. Wa resevwa l\u0027, li bo l\u0027."
  ],
  [
    "Apre sa, Absalon achte yon cha lag\u00E8 ak tout chwal pou t\u00E8t pa li. Li pran senkant gason pou mache av\u00E8k li.",
    "Chak maten, Absalon leve byen bon\u00E8, li al kanpe sou wout la b\u00F2 p\u00F2tay lavil la. Chak fwa yon moun vini ak yon pwobl\u00E8m li ta renmen wa a regle pou li, Absalon rele l\u0027 sou kote, li mande l\u0027 ki b\u00F2 li moun. Apre moun lan fin di l\u0027 moun ki branch fanmi li ye,",
    "Absalon di l\u0027 konsa: -Gade! Se ou menm ki gen rezon, lalwa av\u00E8 ou. Men, p\u0027ap gen yon moun kay wa a k\u0027ap koute ou.",
    "Apre sa, li di ank\u00F2: -Ki moun ki va mete m\u0027 ch\u00E8f nan peyi Izray\u00E8l la? L\u00E8 sa a, tout moun ki ta gen yon zaf\u00E8 osinon yon plent ta vin jwenn mwen, mwen ta f\u00E8 l\u0027 jistis.",
    "Chak fwa yon moun pwoche b\u00F2 Absalon pou mete ajenou devan l\u0027, Absalon lonje men l\u0027, li kenbe l\u0027 epi li bo l\u0027.",
    "Se konsa Absalon te f\u00E8 ak tout moun peyi Izray\u00E8l ki te vin b\u00F2 kote wa a pou chache jistis. Se konsa li f\u00E8 yo vin renmen l\u0027.",
    "Apre katran, Absalon di wa David konsa: -Monwa, tanpri! Kite m\u0027 ale lavil Ebwon pou m\u0027 ka kenbe yon pwom\u00E8s mwen te f\u00E8 Sey\u00E8 a.",
    "Antan mwen te lavil Gechou nan peyi Siri, mwen te pwom\u00E8t Sey\u00E8 a si m\u0027 te tounen lavil Jerizal\u00E8m, mwen ta f\u00E8 yon s\u00E8vis pou li Ebwon.",
    "Wa a di l\u0027: -Ale ak k\u00E8 poze. Se konsa Absalon ale lavil Ebwon.",
    "Menm l\u00E8 a, li voye mesaje nan tout branch fanmi Izray\u00E8l yo pou di yo: L\u00E8 n\u0027a tande twonp\u00E8t yo k\u00F2nen, n\u0027a f\u00E8 konnen yo f\u00E8 Absalon wa lavil Ebwon.",
    "Te gen desan (200) moun lavil Jerizal\u00E8m ki te pati av\u00E8k Absalon. Se Absalon ki te envite yo. Yo te byen kontan pati av\u00E8 l\u0027, men yo pa t\u0027 konn anyen nan zaf\u00E8 konplo a.",
    "Antan Absalon t\u0027ap ofri b\u00E8t pou Sey\u00E8 a, li voye lavil Gilo al chache Achitof\u00E8l ki te yonn nan konseye David yo. Konplo a t\u0027ap pran f\u00F2s. Patizan Absalon yo t\u0027ap vin pi plis.",
    "Yon mesaje vin di David: -Moun peyi Izray\u00E8l yo ap mache av\u00E8k Absalon, yo dak\u00F2 av\u00E8 l\u0027.",
    "Se konsa David rele moun pa l\u0027 yo ki te av\u00E8 l\u0027 lavil Jerizal\u00E8m, li di yo: -Se pou n\u0027 prese mete dey\u00F2 si nou vle chape anba men Absalon. Ann f\u00E8 vit kite lavil la. Si se pa sa, tal\u00E8 l\u0027ap sou nou. L\u0027ap f\u00E8 nou pase pa nou, l\u0027ap touye d\u00E8nye moun nan lavil la.",
    "Patizan wa yo reponn: -Wi, monwa. Nenp\u00F2t kisa ou vle nou f\u00E8, n\u0027ap f\u00E8 l\u0027.",
    "Wa a pran tout fanmi l\u0027, li pati apye. Li kite dis nan fanm kay li yo pou okipe pal\u00E8 a.",
    "Wa a leve pati kite lavil la ansanm ak tout moun pa l\u0027 yo. L\u00E8 yo rive devan d\u00E8nye kay la, yo f\u00E8 yon kanpe.",
    "Tout ch\u00E8f li yo te kanpe b\u00F2 kote l\u0027. Yo kite tout gad p\u00E8son\u00E8l wa a, ki vle di s\u00F2lda keretyen yo ak s\u00F2lda peletyen yo pase devan. Te gen sisan (600) s\u00F2lda moun lavil Gat ki te kite peyi yo vin jwenn David lavil Jerizal\u00E8m. Yo vin ap pase devan li tou.",
    "Wa a rele Itayi, ch\u00E8f moun lavil Gat yo, li di l\u0027 konsa: -Poukisa ou prale ak nou tou? Tounen non, monch\u00E8. Rete ak l\u00F2t wa a. Ou pa moun peyi a. Se kouri ou kouri vin kache isit la.",
    "Ou pa gen lontan depi ou rive. Poukisa j\u00F2di a pou m\u0027 f\u00E8 ou ap mache nan bwa tankou vakabon ansanm av\u00E8k nou? Mwen pa menm konnen kote mwen prale. Tounen tounen ou ansanm ak tout moun menm peyi av\u00E8 ou yo. Mwen mande Sey\u00E8 a pou l\u0027 aji byen av\u00E8 ou, pou l\u0027 pa janm lage ou!",
    "Men Itayi reponn li: -Monwa, mwen f\u00E8 s\u00E8man devan Sey\u00E8 a ak devan ou, se ou menm m\u0027ap s\u00E8vi. Kote ou prale mwen pral av\u00E8 ou, menm si mwen gen pou m\u0027 mouri.",
    "L\u00E8 sa a, David di li: -Bon. Ou m\u00E8t pran devan nou. Se konsa Itayi, moun lavil Gat la, ale av\u00E8k wa a, li menm, tout moun li yo ansanm ak tout fanmi yo.",
    "Tout moun nan peyi a t\u0027ap rele byen f\u00F2 l\u00E8 yo w\u00E8 David ak moun pa l\u0027 yo ap pase ale. David janbe l\u00F2t b\u00F2 ravin Sedwon an ansanm ak tout moun li yo. Yo pran wout ki mennen nan dez\u00E8 a.",
    "Zad\u00F2k, pr\u00E8t la, te la tou ansanm ak tout moun fanmi Levi yo ki t\u0027ap pote Bwat Kontra Sey\u00E8 a. Yo depoze Bwat Kontra a at\u00E8. Yo pa leve l\u0027 jouk tout r\u00E8s moun yo fin soti kite lavil la. Abyata, pr\u00E8t la, te la tou.",
    "Apre sa, wa a di Zad\u00F2k konsa: -Pote Bwat Kontra a tounen nan lavil la. Si Sey\u00E8 a pran plezi nan mwen, yon jou l\u0027a kite m\u0027 tounen pou m\u0027 w\u00E8 bwat la ansanm ak kote l\u0027 rete a.",
    "Men, si li pa kontan av\u00E8 m\u0027 anko, enben, l\u00E8 sa a, l\u0027a f\u00E8 sa li vle av\u00E8 m\u0027.",
    "Epi wa a di Zad\u00F2k ank\u00F2: -Gade! Ou menm ak Abyata, tounen tounen nou lavil Jerizal\u00E8m ansanm ak Akimaz, pitit gason ou lan, ak Jonatan, pitit gason Abyata a.",
    "Mwen menm, mwen pral tann nou b\u00F2 larivy\u00E8 a nan dez\u00E8 a jouk n\u0027a voye nouv\u00E8l ban mwen.",
    "Se konsa Zad\u00F2k ak Abyata pote Bwat Kontra a tounen lavil Jerizal\u00E8m, yo rete la.",
    "David menm moute sou m\u00F2n Pye Oliv yo. Li t\u0027ap kriye, li te pye at\u00E8, t\u00E8t li te kouvri, paske li te nan gwo lapenn. Tout moun ki t\u0027ap mache dey\u00E8 l\u0027 yo te gen t\u00E8t yo kouvri tou, yo t\u0027ap kriye.",
    "L\u00E8 David vin konnen Achitof\u00E8l te pran pozisyon ak Absalon nan konplo a, li lapriy\u00E8, li di: -Tanpri, Sey\u00E8! F\u00E8 kons\u00E8y Achitof\u00E8l yo pase pou paw\u00F2l moun fou!",
    "L\u00E8 David rive sou t\u00E8t ti m\u00F2n lan, kote yo konn f\u00E8 s\u00E8vis pou Bondye a, Ouchayi, moun peyi Ak la, vin kontre l\u0027, rad sou li dechire, t\u00E8t li kouvri ak pousy\u00E8 t\u00E8.",
    "David di l\u0027 konsa: -Ou p\u0027ap ka f\u00E8 anyen pou mwen si ou vin av\u00E8 m\u0027.",
    "Men, ou ka ede m\u0027 anpil si ou tounen lavil Jerizal\u00E8m. W\u0027a di Absalon ou pral s\u00E8vi l\u0027 koulye a menm jan ou te s\u00E8vi papa l\u0027 nan tan lontan. L\u00E8 sa a, w\u0027a ede m\u0027 pare tout move kou Achitof\u00E8l va gen lide pote m\u0027.",
    "Zad\u00F2k ak Abyata, de pr\u00E8t yo, va la tou. W\u0027a di yo tou sa w\u0027a tande y\u0027ap di nan pal\u00E8 a.",
    "Yo gen Akimaz ak Jonatan, pitit gason yo, ak yo. W\u0027a voye yo vin di m\u0027 d\u00E8nye sa w\u0027a tande nan pal\u00E8 a.",
    "Se konsa, Ouchayi, bon zanmi David la, tounen lavil Jerizal\u00E8m. Li antre nan lavil la an menm tan ak Absalon."
  ],
  [
    "David te f\u00E8k fin kite t\u00E8t m\u00F2n lan l\u00E8 li w\u00E8 Ziba, domestik Mefiboch\u00E8t la, k\u0027ap vin kontre l\u0027. Li t\u0027ap mennen de bourik byen chaje av\u00E8k desan (200) pen, san (100) grap rezen ch\u00E8ch, san (100) pake fwi mi ak yon gwo veso f\u00E8t ak po b\u00E8t plen diven.",
    "Wa David mande l\u0027: -Sa ou pral f\u00E8 ak tout bagay sa yo? Ziba reponn li: -Bourik yo, se pou wa a ansanm ak fanmi li yo moute. Pen yo ak fwi yo, se pou moun ou yo manje, diven an pou yo bw\u00E8 l\u00E8 y\u0027a santi yo bouke nan dez\u00E8 a.",
    "Wa a mande l\u0027: -Kote m\u00E8t ou, Mefiboch\u00E8t, pitit pitit Sayil la? Ziba reponn: -Li rete lavil Jerizal\u00E8m, paske li di li s\u00E8ten moun peyi Izray\u00E8l yo pral renm\u00E8t li baton k\u00F2mandman ki te nan men Sayil, granpapa l\u0027 la.",
    "Wa a di Ziba konsa: -Depi j\u00F2di a, tou sa ki te pou Mefiboch\u00E8t se pou ou yo ye. Ziba reponn li: -Men mwen lage k\u00F2 m\u0027 nan pye ou, monwa. Mwen mande pou ou toujou kontan av\u00E8 m\u0027.",
    "L\u00E8 wa David rive b\u00F2 lavil Bakourim, yon moun fanmi wa Sayil soti lavil la vin kontre l\u0027. Se te Chimeyi, pitit gason Gera a. Antan l\u0027ap vanse sou David, li t\u0027ap joure l\u0027, li t\u0027ap ba li madichon.",
    "Li konmanse voye w\u00F2ch sou David ak sou moun pa l\u0027 yo, atout p\u00E8p la ak s\u00F2lda yo t\u0027ap mache sou b\u00F2 dwat ak sou b\u00F2 g\u00F2ch wa a.",
    "Chimeyi t\u0027ap bay David madichon, li t\u0027ap di l\u0027: -Ale ou vouzan! Ale ou vouzan! Vakabon! Ansasen!",
    "Ou te pran plas wa Sayil la! J\u00F2di a Sey\u00E8 a ap pini ou pou tout moun nan fanmi Sayil ou te sasinen yo. Sey\u00E8 a renm\u00E8t gouv\u00E8nman an nan men Absalon, pitit gason ou lan. Se konsa pou ou te fini, se ansasen ou ye!",
    "Abichayi, pitit gason Sewouya a, di wa a konsa: -Monwa, poukisa pou ou kite chen mouri sa a ap madichonnen ou konsa? Kite m\u0027 janbe l\u00F2t b\u00F2 a al koupe t\u00E8t li!",
    "Wa a di Abichayi ansanm ak Joab, fr\u00E8 li a: -Pa antre nan sa ki pa gade nou, tande. Si se Sey\u00E8 a ki di l\u0027 pou l\u0027 ban m\u0027 madichon, ki moun ki gen dwa mande l\u0027 pouki l\u0027ap f\u00E8 sa?",
    "Apre sa, David pale ak Abichayi ansanm ak tout moun pa l\u0027 yo, li di yo: -Gade! Pw\u00F2p pitit gason mwen, san mwen, dey\u00F2 pou l\u0027 touye m\u0027. Ale w\u00E8 pou moun sa a ki soti nan ras Benjamen yo! Kite l\u0027 ban m\u0027 madichon, si se Sey\u00E8 a ki di l\u0027 ban m\u0027 madichon.",
    "Nou pa janm konnen, Sey\u00E8 a va w\u00E8 nan ki miz\u00E8 mwen ye. L\u00E8 sa a, l\u0027a ban m\u0027 benediksyon nan plas madichon l\u0027ap ban m\u0027 j\u00F2di a.",
    "Se konsa, David ale chemen l\u0027 av\u00E8k tout moun li yo. Chimeyi menm t\u0027ap mache d\u00E8y\u00E8 yo sou flan m\u00F2n lan, li t\u0027ap ba yo madichon, li t\u0027ap voye w\u00F2ch ak pousy\u00E8 t\u00E8 sou yo.",
    "Wa a ansanm ak tout p\u00E8p la te bouke jouk yo pa t\u0027 kapab ank\u00F2 l\u00E8 yo rive b\u00F2 larivy\u00E8 Jouden. Se la yo rete pran souf.",
    "Absalon antre lavil Jerizal\u00E8m ansanm ak tout moun peyi Izray\u00E8l yo. Achitof\u00E8l te ansanm ak yo.",
    "L\u00E8 Ouchayi, bon zanmi David la, kontre ak Absolon, li di: -Viv wa a! Viv wa a!",
    "Absalon di l\u0027 konsa: -Se konsa ou te bon zanmi David la? Poukisa ou pa t\u0027 ale ansanm av\u00E8 l\u0027?",
    "Ouchayi reponn li: -Ki jan pou m\u0027 ta f\u00E8 sa? Se pou moun Sey\u00E8 a ansanm ak moun sa yo ak tout moun peyi Izray\u00E8l yo chwazi a mwen ye. Se av\u00E8 l\u0027 pou m\u0027 rete.",
    "L\u00E8fini, ki moun pou m\u0027 ta s\u00E8vi si se pa pitit m\u00E8t mwen an? Menm jan mwen te s\u00E8vi papa ou, konsa m\u0027a s\u00E8vi ou tou.",
    "Apre sa, Absalon vire b\u00F2 Achitof\u00E8l, li di l\u0027 konsa: -Ann antann nou sou sa nou pral f\u00E8 koulye a.",
    "Achitof\u00E8l reponn: -Al kouche ak l\u00F2t fanm kay papa ou yo, sa li kite d\u00E8y\u00E8 pou okipe pal\u00E8 a. L\u00E8 sa a, tout moun nan peyi Izray\u00E8l la va konnen bagay la gate n\u00E8t ant ou menm ak papa ou. Konsa, moun ki av\u00E8 ou yo ap vin pi ankouraje.",
    "Se konsa, yo moute yon tant pou Absalon sou teras sou do pal\u00E8 a. Epi la, devan tout moun peyi Izray\u00E8l yo, Absalon kouche ak fanm kay papa l\u0027 yo.",
    "L\u00E8 sa a, nenp\u00F2t kons\u00E8y Achitof\u00E8l te bay se tankou si se te paw\u00F2l Bondye. Ni David ni Absalon te toujou swiv kons\u00E8y li yo."
  ],
  [
    "Apre sa, Achitof\u00E8l di Absalon konsa: -Kite m\u0027 chwazi douzmil (12.000) s\u00F2lda. M\u0027ap pati asw\u00E8 a menm d\u00E8y\u00E8 David.",
    "M\u0027ap pwofite antan li tou bouke, tou dekouraje a, m\u0027ap atake l\u0027, m\u0027ap f\u00E8 l\u0027 p\u00E8. L\u00E8 sa a, tout moun ki av\u00E8 l\u0027 yo va kraze rak. Se wa a ase m\u0027ap touye.",
    "L\u00E8fini, m\u0027ap mennen tout l\u00F2t moun yo vin jwenn ou, menm jan yon madan marye tounen vin jwenn mari l\u0027. Se yon s\u00E8l moun ou vle yo touye, pa vre. Apre sa, repo pou tout moun.",
    "Koze a te f\u00E8 Absalon ak tout ch\u00E8f moun Izray\u00E8l yo plezi.",
    "Absalon di konsa: -Rele Ouchayi, moun peyi Ak la. Ann tande sa li gen pou l\u0027 di nou.",
    "L\u00E8 Ouchayi rive, Absalon di l\u0027 konsa: -Men kons\u00E8y Achitof\u00E8l ban nou. Eske se pou nou f\u00E8 sa li di nou f\u00E8 a? Si ou pa dak\u00F2, di nou sa pou nou f\u00E8.",
    "Ouchayi reponn li: -Fwa sa a, kons\u00E8y Achitof\u00E8l bay la pa bon menm.",
    "Ou konnen jan papa ou ak moun pa li yo vanyan gason? Koulye a, yo move tankou yon manman lous ki p\u00E8di pitit li. Papa ou se yon s\u00F2lda ki gen anpil esperyans nan f\u00E8 lag\u00E8. Li p\u0027ap janm rete pase lannwit menm kote ak moun li yo.",
    "Koulye a li dwe kache nan yon gw\u00F2t osinon yon l\u00F2t kote. Premye atak David va f\u00E8 sou moun ou yo, moun pral konn sa, y\u0027a di: David bat patizan Absalon yo.",
    "L\u00E8 sa a, menm s\u00F2lda ki pi vanyan yo, sa ki tankou lyon, ki pa p\u00E8 anyen yo, pral p\u00E8di kouraj, paske tout moun peyi Izray\u00E8l yo konnen jan papa ou se s\u00F2lda ki konn goumen, jan moun pa l\u0027 yo se brave danje.",
    "Men kons\u00E8y mwen menm m\u0027ap bay: F\u00E8 sanble d\u00E8nye gason nan tout peyi Izray\u00E8l la, depi lavil Dann jouk lavil B\u00E8cheba, pou yo tankou grenn sab b\u00F2 lanm\u00E8. L\u00E8fini, ou menm w\u0027a mache alat\u00E8t yo.",
    "Nenp\u00F2t kote David ye, n\u0027a tonbe sou li tankou lawouze sou f\u00E8y bwa, n\u0027a atake l\u0027 anvan menm li konnen sa k\u0027ap rive l\u0027. Nou p\u0027ap kite pesonn chape, ni li, ni yonn nan moun pa l\u0027 yo.",
    "Si li al kache k\u00F2 l\u0027 nan yon lavil, tout moun Izray\u00E8l yo va pran k\u00F2d, y\u0027a mare lavil la, y\u0027a trennen l\u0027 al jete anba nan fon an. Yo pa t\u0027 kite yon grenn w\u00F2ch sou t\u00E8t m\u00F2n kote lavil la te ye a.",
    "Absalon ak tout moun peyi Izray\u00E8l yo di: -Kons\u00E8y Ouchayi, moun Ak la, pi bon pase pa Achitof\u00E8l la. Sa te pase konsa, paske Sey\u00E8 a te deside pou li pa t\u0027 kite yo swiv kons\u00E8y Achitof\u00E8l la pou mal\u00E8 te ka tonbe sou Absalon.",
    "Apre sa, Ouchayi rele Zad\u00F2k ak Abyata, pr\u00E8t yo, li di yo: -Men kons\u00E8y Achitof\u00E8l te bay Absalon ak ch\u00E8f fanmi moun Izray\u00E8l yo. Men kons\u00E8y mwen menm mwen te ba yo.",
    "Koulye a, prese voye komisyon bay David. Di li pa rete pase nwit nan plenn dez\u00E8 a. Se pou l\u0027 al pi lwen toujou pou yo pa touye l\u0027 ansanm ak moun pa li yo.",
    "Jonatan, pitit Abyata a, ak Akimaz, pitit Zad\u00F2k la, te rete b\u00F2 sous Lesiv\u00E8z yo ap tann, paske yo pa t\u0027 ka antre nan lavil la pou moun pa t\u0027 w\u00E8 yo. Se yon s\u00E8vant ki te konn al pote nouv\u00E8l sa k\u0027ap pase ba yo pou yo te ka al av\u00E8ti wa David.",
    "Men, yon ti gason bare yo, li al di Absalon sa. De mesye yo kouri al kache lakay yon moun ki te rete lavil Bakourim. Nonm lan te gen yon pi nan lakou lakay li. Mesye yo desann al kache ladan l\u0027.",
    "Madanm nonm lan pran yon gwo dra, li kouvri bouch pi a. L\u00E8fini, li simen grenn pile sou li, konsa pesonn pa w\u00E8 sa ki anba dra a.",
    "Moun Absalon yo vini nan kay la, yo mande madanm lan: -Kote Akimaz ak Jonatan? Madanm lan reponn: -Yo janbe l\u00F2t b\u00F2 dlo a. Mesye Absalon yo chache, men yo pa jwenn yo. Apre sa, yo tounen tounen yo lavil Jerizal\u00E8m.",
    "L\u00E8 yo fin ale, Akimaz ak Jonatan soti nan pi a, y\u0027 al pote nouv\u00E8l bay wa David. Yo rakonte l\u0027 ki kons\u00E8y Achitof\u00E8l te bay Absalon. Epi yo di l\u0027: -Prese janbe l\u00F2t b\u00F2 larivy\u00E8 Jouden.",
    "Se konsa David leve ansanm ak tout moun ki te av\u00E8 l\u0027 yo, yo janbe l\u00F2t b\u00F2 larivy\u00E8 Jouden. L\u00E8 bajou kase, yo tout te gen tan l\u00F2t b\u00F2 larivy\u00E8 a.",
    "L\u00E8 Achitof\u00E8l w\u00E8 yo pa t\u0027 soti pou swiv kons\u00E8y li te bay la, li sele bourik li, li tounen lakay li nan peyi l\u0027. L\u00E8 li fin regle tout zaf\u00E8 l\u0027, li pann t\u00E8t li. Se konsa li mouri. Apre sa, yo antere l\u0027 nan kavo papa l\u0027.",
    "L\u00E8 Absalon ansanm ak moun li yo rive pou yo janbe l\u00F2t b\u00F2 larivy\u00E8 Jouden an, David te gen tan rive lavil Manayim.",
    "Absalon te chwazi Amasa pou k\u00F2mande lame a nan plas Joab. Amasa sa a te pitit gason Jitra, yon moun fanmi Izmay\u00E8l. Manman l\u0027 te rele Abigal, pitit fi Nach, s\u00E8 Sewouya, manman Joab.",
    "Absalon ak moun peyi Izray\u00E8l yo moute tant yo nan peyi Galarad.",
    "L\u00E8 David rive lavil Manayim, gen twa moun ki vin jwenn li. Se te Choni, pitit gason Nach, moun lavil Raba, kapital peyi Amon an, Maki, pitit gason Amy\u00E8l, moun lavil Lodeba, ak Bazilayi, moun lavil Wogelim nan peyi Galarad.",
    "Twa mesye sa yo te pote bagay pou moun kouche, b\u00F2l, kasw\u00F2l ak manje pou David ak moun pa l\u0027 yo. Te gen ble, l\u00F2j, farin, grenn griye, ti pwa ak gwo pwa tout kalite,",
    "siwo my\u00E8l, b\u00E8, fwomaj l\u00E8t b\u00E8f, fwomaj l\u00E8t mouton. Yonn te di l\u00F2t: -Apre tout mache sa a nan dez\u00E8 a, moun sa yo dwe grangou, yo dwe swaf, yo dwe bouke kont k\u00F2 yo."
  ],
  [
    "Wa David sanble tout moun li yo. Li chwazi ch\u00E8f pou chak rejiman mil s\u00F2lda ak pou chak divizyon san s\u00F2lda.",
    "L\u00E8fini, li separe lame a an twa p\u00F2syon, yon p\u00F2syon sou l\u00F2d Joab, yon p\u00F2syon sou l\u00F2d Abichayi, fr\u00E8 Joab la, yon p\u00F2syon sou l\u00F2d Itayi, moun lavil Gat. Apre sa, wa a di yo: -Mwen prale av\u00E8 nou tou.",
    "Men s\u00F2lda yo reponn li: -Non. Ou pa prale av\u00E8 nou. Sa p\u0027ap di l\u00E8nmi nou yo anyen si nou kouri pou yo. Si mwatye nan nou mouri, sa p\u0027ap di yo anyen tou. Men ou menm pou kont pa ou, ou vo dimil (10.000) s\u00F2lda tankou nou. Se pout\u00E8t sa, pito ou rete isit nan lavil la, kote ou ka jwenn konkou pou voye ban nou.",
    "W\u0027a reponn yo: -Bon! M\u0027ap f\u00E8 sa nou w\u00E8 ki pi bon an. Apre sa, li al kanpe b\u00F2 p\u00F2tay lavil la, pandan lame a t\u0027ap soti, divizyon apre divizyon, rejiman apre rejiman.",
    "Wa a bay Joab, Abichayi ak Itayi l\u00F2d sa a: -Tanpri, f\u00E8 sa pou mwen. Al dousman ak jennonm yo rele Absalon an tande! Tout s\u00F2lda yo te tande l\u00E8 David t\u0027ap bay ch\u00E8f yo l\u00F2d sa a.",
    "Lame David la soti al goumen ak moun peyi Izray\u00E8l yo. Batay la te f\u00E8t nan rakbwa Efrayim lan.",
    "Lame David la bat lame Absalon an byen bat. Jou sa a, lame Absalon an p\u00E8di venmil (20.000) s\u00F2lda.",
    "Batay la gaye nan tout peyi a. Jou sa a, te gen plis moun ki mouri nan rakbwa a pase nan batay la menm.",
    "Absalon al kontre ak k\u00E8k s\u00F2lda nan lame David la. Li te moute sou yon mil\u00E8t. Antan l\u0027ap pase anba yon gwo pyebwa, cheve li yo al pran nan yon branch, mil\u00E8t la menm pa rete, li kouri al f\u00E8 wout li. Absalon rete pandye anl\u00E8.",
    "Yonn nan moun David yo w\u00E8 sa, li al bay Joab nouv\u00E8l la. Li di li: -Mwen w\u00E8 Absalon pandye nan yon pyebwa.",
    "Joab di nonm lan: -Ou w\u00E8 l\u0027? Poukisa ou pa touye l\u0027 la menm? M\u0027 ta f\u00E8 ou kado dis py\u00E8s an ajan ak yon sentiwon.",
    "Men nonm lan reponn Joab: -Ou ta m\u00E8t ban mwen mil (1000) py\u00E8s an ajan la nan pla men m\u0027, mwen pa t\u0027ap leve men m\u0027 sou pitit gason wa a. Nou tout nou te tande l\u00F2d wa a te ba ou ansanm ak Abichayi ak Itayi. Li te di: Tanpri, f\u00E8 sa pou mwen. Pa kite anyen rive Absalon, pitit mwen an.",
    "Si m\u0027 te pran p\u00F2z mwen pa t\u0027 tande anyen, epi m\u0027 te touye l\u0027, wa a t\u0027ap toujou konn sa. Paske li toujou konn tou sa k\u0027ap pase. L\u00E8 sa a, ou pa ta janm pran defans mwen.",
    "Joab di li: -M\u0027ap p\u00E8di tw\u00F2p tan la a av\u00E8 ou. Li pran twa baton ak pwent yo byen f\u00E8t, li al plante yo nan k\u00E8 Absalon ki te vivan toujou kote li te pandye nan pyebwa a.",
    "Apre sa, dis jenn s\u00F2lda ki t\u0027ap pote zam Joab yo tonbe sou Absalon, yo fin touye l\u0027.",
    "L\u00E8fini, Joab f\u00E8 k\u00F2nen twonp\u00E8t la pou yo sispann batay la. Se konsa s\u00F2lda David yo kite r\u00E8s s\u00F2lda Izray\u00E8l yo al f\u00E8 wout yo.",
    "Yo pran kadav Absalon an, yo jete l\u0027 nan yon twou nan rakbwa a. L\u00E8fini, yo kouvri l\u0027 ak yon gwo pil w\u00F2ch. Tout r\u00E8s moun peyi Izray\u00E8l yo te kouri al lakay yo.",
    "Depi anvan l\u0027 te mouri, Absalon te f\u00E8 bati yon b\u00E8l kavo pou li nan fon Wa a, paske li t\u0027ap di li pa t\u0027 gen pitit gason pou leve non li. Jouk j\u00F2di a yo rele kavo a moniman Absalon an.",
    "Akimaz, pitit gason Zad\u00F2k la, di Joab konsa: -Kite m\u0027 kouri al f\u00E8 wa a konnen jan Sey\u00E8 a rann li jistis, jan li delivre l\u0027 anba men l\u00E8nmi l\u0027 yo.",
    "Joab reponn li: -Non. J\u00F2di a pa gen bon nouv\u00E8l pou ou pote. Yon l\u00F2t jou va gen bon nouv\u00E8l pou ou pote. Men j\u00F2di a, ou p\u0027ap pote ankenn nouv\u00E8l bay wa a, paske se pitit gason wa a menm ki mouri.",
    "Joab rele yon s\u00F2lda, moun peyi Letiopi, li di l\u0027: -Ou menm, al rakonte wa a tou sa ou te w\u00E8 ak je ou. S\u00F2lda a bese t\u00E8t devan Joab. L\u00E8fini, li kouri, li ale.",
    "Akimaz menm t\u0027ap kenbe se pou l\u0027 ale, li di: -Nenp\u00F2t sa ki rive m\u0027, kite m\u0027 ale pote nouv\u00E8l la tou d\u00E8y\u00E8 moun Letiopi a. Joab mande l\u0027: -Poukisa ou vle f\u00E8 sa, pitit mwen? Yo p\u0027ap ba ou anyen pou yon nouv\u00E8l konsa.",
    "Akimaz reponn: -Sa pa f\u00E8 anyen. Mwen vle ale. L\u00E8 sa a, Joab di l\u0027: -Ale non! Se konsa Akimaz kouri ale, li pran wout ki pase nan plenn Jouden an, li pran devan moun peyi Letiopi a.",
    "David menm te chita ant p\u00F2tay dey\u00F2 a ak p\u00F2tay anndan an. Yon faksyonn\u00E8 te moute sou teras anwo miray la, li te kanpe sou t\u00E8t p\u00F2tay la. Li leve je l\u0027, li w\u00E8 yon nonm ki t\u0027ap kouri vini.",
    "Li rele pou av\u00E8ti wa a. Wa a di l\u0027: -Si li pou kont li, se bon nouv\u00E8l l\u0027ap pote. Mesaje a t\u0027ap pwoche toujou",
    "l\u00E8 faksyonn\u00E8 a w\u00E8 yon l\u00F2t moun ki t\u0027ap kouri vini tou. Li pale ak nonm ki t\u0027ap f\u00E8 p\u00F2s b\u00F2 p\u00F2tay la, li di l\u0027 konsa: -Men yon l\u00F2t moun k\u0027ap vini pou kont li tou. Wa a reponn: -Sa a tou, se bon nouv\u00E8l l\u0027ap pote.",
    "Faksyonn\u00E8 a pran ank\u00F2: -Sou jan l\u0027ap kouri a, gen l\u00E8 premye a se Akimaz, pitit gason Zad\u00F2k la. Wa a di: -Se yon bon gason. Ou m\u00E8t s\u00E8ten se bon nouv\u00E8l l\u0027ap pote.",
    "Akimaz pwoche, li di wa a bonjou. L\u00E8fini, li tonbe ajenou devan wa a, li bese t\u00E8t li jouk at\u00E8, li di: -Monwa, lwanj pou Sey\u00E8 a, Bondye ou la, paske li lage tout moun ki te leve d\u00E8y\u00E8 ou yo nan men ou!",
    "David mande l\u0027: -Ban m\u0027 nouv\u00E8l ti Absalon an non. Li byen? Akimaz reponn li: -Monwa, l\u00E8 Joab, moun pa wa a, te voye m\u0027 lan, mwen w\u00E8 te gen yon gwo kouri. Men, m\u0027 pa konnen sa ki te genyen.",
    "Wa a di l\u0027: -Bon. Kanpe b\u00F2 la a. Tann mwen. Akimaz mete k\u00F2 l\u0027 sou kote, li rete ap tann.",
    "Apre sa, nonm peyi Letiopi a vin rive. Li di wa a: -Monwa, mwen gen bon nouv\u00E8l pou ou! J\u00F2di a, Sey\u00E8 a rann ou jistis. Li wete ou anba men tout moun ki te leve d\u00E8y\u00E8 ou yo.",
    "Wa a mande l\u0027: -Ban m\u0027 nouv\u00E8l ti Absalon an non. Li byen? Nonm peyi Letiopi a reponn, li di l\u0027: -Se pou sa ki rive jenn gason sa a rive tout l\u00E8nmi monwa yo ansanm ak tout l\u00F2t moun k\u0027ap leve d\u00E8y\u00E8 ou pou f\u00E8 ou mal.",
    "L\u00E8 wa a pran nouv\u00E8l la, sa te tw\u00F2p pou li. Li moute nan chanm li anwo sou t\u00E8t p\u00F2tay la pou l\u0027 kriye. Antan li prale konsa, li t\u0027ap rele: -Absalon! Absalon, pitit mwen! Absalon! Poukisa se pa mwen ki te mouri nan plas ou! Woy! Absalon, pitit mwen! Absalon, pitit mwen!"
  ],
  [
    "Yo voye di Joab jan wa a t\u0027ap kriye, jan li te pran lapenn pou Absalon ki mouri a.",
    "Jou sa a, s\u00F2lda David yo pa t\u0027 f\u00E8 f\u00E8t pou genyen yo genyen batay la. Yo tout te kagou, paske yo te pran nouv\u00E8l jan wa a te nan gwo lapenn pou lanm\u00F2 pitit li a.",
    "Yo antre nan lavil la san f\u00E8 ankenn bri, tankou s\u00F2lda ki wont paske yo kouri pou lag\u00E8.",
    "Wa a menm te kouvri t\u00E8t li, li t\u0027ap rele: -Woy! Gason m\u0027 lan! Absalon, pitit gason m\u0027 lan! Absalon, pitit gason m\u0027 lan!",
    "Joab al jwenn wa a nan chanm li, li di l\u0027 konsa: -Jan ou f\u00E8 sa j\u00F2di a ou f\u00E8 tout s\u00F2lda ou yo wont. Yo menm ki te sove lavi ou ansanm ak lavi pitit gason ak pitit fi ou yo, lavi madanm ak fanm kay ou yo.",
    "Ou moutre jan ou renmen moun ki rayi ou, men ou pa vle w\u00E8 moun ki renmen ou. Ou f\u00E8 w\u00E8 jan ch\u00E8f lame ak s\u00F2lda k\u0027ap goumen pou ou yo pa di ou anyen. J\u00F2di a mwen w\u00E8 monwa ta pi kontan si Absalon te vivan, epi nou tout nou te mouri.",
    "Koulye a, monwa, leve non! Al pale ak moun pa ou yo pou ankouraje yo. Si ou pa f\u00E8 sa, mwen f\u00E8 s\u00E8man devan Bondye, denmen maten p\u0027ap gen yon moun k\u0027ap kanpe av\u00E8 ou ank\u00F2. Mal\u00E8 sa a pral pi r\u00E8d pase tout mal\u00E8 ki janm tonbe sou ou depi ou te jenn gason rive jounen j\u00F2di a.",
    "Wa a leve vre, li vin chita b\u00F2 p\u00F2tay lavil la. L\u00E8 s\u00F2lda yo vin konn sa, yo tout vin sanble b\u00F2 kote l\u0027. Moun peyi Izray\u00E8l yo menm te kouri ale chak moun lakay yo.",
    "Nan tou peyi Izray\u00E8l la, moun t\u0027ap diskite, yo t\u0027ap di: -Wa David te delivre nou anba men l\u00E8nmi nou yo. Li te sove nou anba men moun peyi Filisti yo. Men koulye a, li kouri kite peyi a pout\u00E8t Absalon.",
    "Nou te f\u00E8 /seremoni pou mete Absalon wa peyi a. Men li mouri nan lag\u00E8. Sa ki kenbe nou koulye a pou nou f\u00E8 wa David tounen ank\u00F2?",
    "Antan wa a lakay li, li vin konnen tou sa p\u00E8p la t\u0027ap di. Lamenm, li voye yon mesaj bay Zad\u00F2k ak Abyata, li di yo: -Pale ak ch\u00E8f fanmi moun peyi Jida yo. Mande yo poukisa se pa yo menm premye moun ki chache f\u00E8 wa a tounen lakay li.",
    "Di yo se fanmi m\u0027 yo ye, menm ras av\u00E8 m\u0027. Poukisa se yo menm d\u00E8nye moun ki pou f\u00E8 m\u0027 tounen nan pal\u00E8 a?",
    "n\u0027a pale ak Amasa, n\u0027a di l\u0027 pou mwen se fanmi m\u0027 li ye. Depi j\u00F2di a, mwen mete l\u0027 alat\u00E8t lame mwen an nan plas Joab. Si mwen pa kenbe paw\u00F2l, se pou Bondye ban m\u0027 pi gwo pinisyon ki genyen!",
    "L\u00E8 tout moun peyi Jida yo tande paw\u00F2l David yo, yo tonbe dak\u00F2 ak li. Yo mete t\u00E8t yo ansanm, yo voye di l\u0027: -Ou m\u00E8t tounen ansanm ak tout moun pa ou yo.",
    "Wa a leve, li pran wout pou l\u0027 tounen. Li rive b\u00F2 larivy\u00E8 Jouden an. Tout moun peyi Jida yo, b\u00F2 pa yo, kite lavil Gilgal, y\u0027 al kontre wa a. Yo ede l\u0027 janbe larivy\u00E8 a.",
    "Se konsa yon nonm nan branch fanmi Benjamen an, Chimeyi, pitit Gera a, moun lavil Baourim, te kouri al kontre wa David b\u00F2 larivy\u00E8 Jouden an ansanm ak yo.",
    "Te gen mil (1000) gason nan branch fanm Benjamen an av\u00E8 l\u0027. Ziba, domestik fanmi Sayil la, te la tou ansanm ak kenz pitit gason l\u0027 yo ak vin moun k\u0027ap travay av\u00E8k li yo. Yo tout kouri al kontre wa a b\u00F2 larivy\u00E8 Jouden an.",
    "Yo janbe larivy\u00E8 a, yo ede moun wa yo janbe pas la. Yo f\u00E8 tou sa wa a te mande yo f\u00E8. L\u00E8 wa a f\u00E8 sa pou l\u0027 janbe tou, Chimeyi lage k\u00F2 l\u0027 at\u00E8 devan wa a.",
    "Li di l\u0027 konsa: -Monwa, tanpri! Pa kenbe m\u0027 nan k\u00E8! Bliye sa m\u0027 te f\u00E8 ou jou ou t\u0027ap kite lavil Jerizal\u00E8m lan. Tanpri, pa kenbe m\u0027 nan k\u00E8!",
    "Mwen konnen sa m\u0027 te f\u00E8 a te mal, monwa. Ou w\u00E8 j\u00F2di a, premye moun nan tout branch fanmi Joz\u00E8f la ki kouri vin resevwa ou, se mwen menm.",
    "L\u00E8 sa a, Abichayi, pitit gason Sewouya a, pale, li di konsa: -Sa pa ka anpeche yo touye Chimeyi, paske li te bay moun Bondye te chwazi pou wa a madichon.",
    "Men David reponn li: -Pa antre nan koze a. Sa pa gade ou, pitit Sewouya! Poukisa j\u00F2di a ou vle kenbe t\u00E8t av\u00E8 m\u0027? Mwen pa vle yo touye pesonn nan moun peyi Izray\u00E8l yo, paske j\u00F2di a mwen konnen se mwen menm ki wa peyi Izray\u00E8l la vre.",
    "Apre sa, wa a di Chimeyi konsa: -Mwen f\u00E8 ou s\u00E8man, yo p\u0027ap touye ou!",
    "Mefiboch\u00E8t, pitit pitit Sayil la, te vin kontre wa a tou. Depi jou wa David te kite lavil Jerizal\u00E8m lan jouk jou li te tounen san danje san mal\u00E8 a, Mefiboch\u00E8t pa t\u0027 koupe bab li, ni li pa t\u0027 lave pye l\u0027, ni li pa t\u0027 lave rad sou li.",
    "L\u00E8 Mefiboch\u00E8t rive lavil Jerizal\u00E8m pou li al resevwa wa a, wa a di l\u0027: -Mefiboch\u00E8t, poukisa ou pa t\u0027 pati ansanm av\u00E8 m\u0027?",
    "Mefiboch\u00E8t reponn li: -Monwa, se domestik mwen an ki woule m\u0027. Ou konnen m\u0027 enfim. Mwen te mande domestik mwen an pou l\u0027 te sele fenm\u00E8l bourik mwen an pou m\u0027 te ka ale ansanm av\u00E8k monwa.",
    "Domestik la al ba ou manti sou mwen. Men, monwa, m\u00E8t mwen, ou tankou yon zanj Bondye. Ou m\u00E8t f\u00E8 sa ou vle av\u00E8 m\u0027.",
    "Tout moun nan fanmi Sayil, granpapa m\u0027 lan, te merite pou ou te touye yo vre. Men monwa, ou ban m\u0027 dwa pou m\u0027 manje sou menm tab av\u00E8 ou. Mwen pa gen dwa mande monwa ankenn l\u00F2t fav\u00E8 ank\u00F2.",
    "Wa reponn li: -Ou pa bezwen di anyen ank\u00F2! Mwen pran desizyon m\u0027 deja. W\u0027a antann ou ak Ziba pou nou pataje t\u00E8 Sayil yo.",
    "Mefiboch\u00E8t di wa a: -Ziba te m\u00E8t pran tout pou li. Sa ki pi enp\u00F2tan pou mwen, se w\u00E8 pou m\u0027 w\u00E8 wa a tounen san danje san mal\u00E8 nan pal\u00E8 li.",
    "Bazilayi, moun lavil Gilgal, te desann soti lavil Wogelim rive larivy\u00E8 Jouden ansanm ak wa a. Li janbe l\u00F2t b\u00F2 larivy\u00E8 a ansanm ak wa a. L\u00E8 li fin janbe, li di wa a orevwa pou l\u0027 te tounen lakay li.",
    "Bazilayi te yon vye granmoun, li te gen katrevenzan. Li te rich anpil. Se li menm ki te bay wa a tout pwovizyon li te bezwen l\u00E8 wa a te lavil Manayim.",
    "Wa a di l\u0027 konsa: -Ann ale ansanm av\u00E8 m\u0027 lavil Jerizal\u00E8m non. M\u0027a pran swen ou.",
    "Men Bazilayi reponn li: -Monwa, mwen pa rete anpil tan ank\u00F2 pou m\u0027 viv. M\u0027 pa w\u00E8 poukisa pou m\u0027 ale ansanm av\u00E8 ou lavil Jerizal\u00E8m.",
    "Mwen deja gen katreven lanne sou t\u00E8t mwen. Anyen pa di m\u0027 anyen ank\u00F2. M\u0027 pa pran gou ni sa m\u0027ap manje, ni sa m\u0027ap bw\u00E8. M\u0027 pa tande vwa gason ak fi k\u0027ap chante yo ank\u00F2. M\u0027 pral tounen yon chay pou monwa.",
    "Epitou, mwen pa merite tout rekonpans sa a. Se annik yon ti bout chemen m\u0027 te vle f\u00E8 av\u00E8 ou l\u00F2t b\u00F2 larivy\u00E8 Jouden an.",
    "Tanpri, kite m\u0027 tounen lakay mwen. Konsa, m\u0027a mouri toupre tonm fanmi mwen. Men Chimkam, pitit mwen, ki va s\u00E8vi ou. Ou m\u00E8t pran l\u0027 av\u00E8 ou, monwa. W\u0027a f\u00E8 sa ou w\u00E8 ki pi bon pou li.",
    "Wa a reponn li: -Bon. M\u0027ap pran l\u0027 av\u00E8 m\u0027. M\u0027a f\u00E8 pou li tou sa ou menm w\u0027a w\u00E8 ki bon pou li. Nenp\u00F2t kisa w\u0027a mande m\u0027, m\u0027a f\u00E8 l\u0027 pou ou.",
    "Apre sa, tout moun yo janbe l\u00F2t b\u00F2 larivy\u00E8 Jouden an. L\u00E8 wa a fin janbe, li bo Bazilayi, li rele benediksyon Bondye sou li. Bazilayi tounen lakay li apre sa.",
    "Tout moun peyi Jida yo ak mwatye nan moun peyi Izray\u00E8l yo janbe l\u00F2t b\u00F2 larivy\u00E8 Jouden an ansanm ak wa a. Wa a desanm lavil Gilga. Chimkam te ale av\u00E8 l\u0027.",
    "L\u00E8 sa a, moun peyi Izray\u00E8l yo al jwenn wa a, yo di l\u0027 konsa: -Monwa, poukisa fr\u00E8 nou yo, moun peyi Jida yo, te vin pran ou, yo f\u00E8 ou janbe larivy\u00E8 Jouden ansanm ak tout fanmi ou ak tout moun pa ou yo?",
    "Moun Jida yo reponn: -Nou f\u00E8 l\u0027 paske wa a pi fanmi moun Jida yo pase li fanmi moun Izray\u00E8l yo. Sa ki gen la a at\u00F2 pou nou fache? Li pa janm peye manje pou nou ki fanmi l\u0027, ni li pa janm f\u00E8 nou kado anyen.",
    "Lamenm, moun peyi Izray\u00E8l yo reponn moun peyi Jida yo: -Nou gen dis fwa plis dwa pase moun Jida yo sou wa a, menm si se fanmi yo li ye. Poukisa nou menm moun Jida yo, nou meprize moun peyi Izray\u00E8l yo konsa? Pa bliye se nou menm premye moun ki te pale koze f\u00E8 wa a tounen an. Men moun peyi Jida yo pale pi f\u00F2, yo f\u00E8men bouch moun peyi Izray\u00E8l yo."
  ],
  [
    "Nan lavil Gilgal te gen yon nonm yo te rele Cheba, pitit Bikri, nan branch fanmi Benjamen an. Se te yon vakabon. Li manche twonp\u00E8t li, li rele p\u00E8p la, epi li di yo byen f\u00F2: -Nou pa gen anyen pou nou w\u00E8 ak David! Nou pa bezwen anyen nan zaf\u00E8 pitit Izayi a! Ann al lakay nou, nou menm moun peyi Izray\u00E8l yo!",
    "Se konsa moun peyi Izray\u00E8l yo vire do bay David pou yo swiv Cheba, pitit Bikri a. Men, moun peyi Jida yo rete ak David. Yo swiv li depi larivy\u00E8 Jouden rive lavil Jerizal\u00E8m.",
    "L\u00E8 David rive nan pal\u00E8 li lavil Jerizal\u00E8m, li pran dis fanm kay li te kite pou okipe pal\u00E8 a, li f\u00E8men yo nan yon kay apa ak moun pou siveye yo. Li ba yo tou sa yo bezwen, men li pa janm kouche ak yo yonn ank\u00F2. Yo rete f\u00E8men la tout r\u00E8s lavi yo, tankou fanm ki p\u00E8di mari yo.",
    "Apre sa, wa a pale ak Amasa, li di l\u0027 konsa: -M\u0027 ba ou twa jou pou ou sanble tout mesye Jida yo. Apre sa, w\u0027a vin ak yo devan m\u0027.",
    "Amasa pati al av\u00E8ti mesye Jida yo. Men, li pa tounen dat wa a te ba li pou l\u0027 te tounen an.",
    "Wa a rele Abichayi, li di l\u0027 konsa: -Cheba pral ban nou plis traka pase Absalon. Pran k\u00F2mandman lame mwen an. Pati d\u00E8y\u00E8 l\u0027 anvan li gen tan jwenn yon lavil ak gwo ranpa pou l\u0027 chape anba men nou.",
    "Se konsa s\u00F2lda Joab yo, keretyen yo ak peletyen yo ak tout l\u00F2t vanyan s\u00F2lda ki te nan lame wa a kite lavil Jerizal\u00E8m ak Abichayi, yo pati d\u00E8y\u00E8 Cheba.",
    "L\u00E8 yo rive b\u00F2 gwo w\u00F2ch ki nan lavil Gibeyon an, Amasa vin kontre ak yo. Joab te gen rad batay li sou li ak yon nepe nan djenn li mare nan ren l\u0027. Joab vanse devan l\u0027. Nepe a soti nan djenn lan, li tonbe at\u00E8.",
    "Joab di Amasa: -Ban m\u0027 nouv\u00E8l ou non, zanmi. Epi li kenbe l\u0027 nan bab ak men dwat li pou l\u0027 bo li.",
    "Amasa menm pa f\u00E8 atansyon l\u00F2t nepe Joab te kenbe nan men g\u00F2ch li a. Joab djage l\u0027 nan vant. Tout trip li soti dey\u00F2. Li mouri la menm. Konsa, Joab pa t\u0027 bezwen ba li yon dezy\u00E8m kou. Apre sa, Joab ak Abichayi, fr\u00E8 l\u0027 la, pati d\u00E8y\u00E8 Cheba.",
    "Yonn nan s\u00F2lda Joab yo te kanpe b\u00F2 kadav Amasa a. Li pran rele byen f\u00F2: -Tout moun ki pou Joab ak David, se pou yo swiv Joab!",
    "Men, kadav Amasa a, tou plen san, te blayi nan mitan wout la. L\u00E8 s\u00F2lda Joab la w\u00E8 chak fwa yon moun rive devan kadav la li rete, li pran kadav Amasa a, li trennen l\u0027 nan yon jaden sou kote wout la, li voye yon rad sou li.",
    "L\u00E8 li wete kadav la nan mitan wout la, tout lame a pase, yo pati ak Joab d\u00E8y\u00E8 Cheba, pitit Bikri a.",
    "Cheba b\u00F2 pa l\u0027 menm te pase nan tout peyi ki pou branch fanmi Izray\u00E8l yo, li rive lavil Ab\u00E8l-B\u00E8t Maka. Tout moun fanmi Bikri yo te sanble d\u00E8y\u00E8 l\u0027, yo swiv li nan lavil la.",
    "S\u00F2lda Joab yo vin rive devan Ab\u00E8l-B\u00E8t Maka. Yo s\u00E8nen lavil la, yo anpile ranbl\u00E8 nan pye gwo miray dey\u00F2 a pou yo te ka anvayi lavil la. Apre sa, yo pran fouye anba miray la pou f\u00E8 l\u0027 tonbe.",
    "Te gen yon fanm nan lavil la ki te gen bon konprann. Li rete sou miray la, li di: -Ey! Ey! Tanpri, koute sa m\u0027ap di nou! Al di Joab pou l\u0027 pwoche b\u00F2 isit la. Mwen ta renmen f\u00E8 yon ti pale av\u00E8 l\u0027.",
    "Joab vin rive. Fanm lan mande l\u0027: -Se ou menm ki Joab la? Joab reponn: -Wi, se mwen menm. Fanm lan di l\u0027: -Se s\u00E8vis m\u0027ap rann ou. Koute sa m\u0027ap di ou. Joab reponn: -M\u0027ap koute ou, wi.",
    "Fanm lan di konsa: -Nan tan lontan yo te konn di: Depi ou bezwen konnen kich\u00F2y, desann lavil Ab\u00E8l, al mande la. Se konsa moun te toujou regle zaf\u00E8 yo.",
    "Lavil nou se yonn nan lavil peyi Izray\u00E8l yo kote ki pa gen dez\u00F2d. L\u00E8fini, li pa janm vire do bay wa a. Poukisa w\u0027ap chache detwi l\u0027? Se kraze ou vle kraze sa ki pou Sey\u00E8 a?",
    "Joab reponn li: -Sa ou kw\u00E8 a se pa sa! Se pa t\u0027 nan lide m\u0027 ni pou m\u0027 te kraze, ni pou m\u0027 te detwi lavil nou an.",
    "Se pa d\u00E8y\u00E8 sa nou ye. Gen yon nonm yo rele Cheba, pitit gason Bikri a. Se moun m\u00F2n Efrayim li ye. Li pran lezam kont wa David. Si ou lage nonm sa a nan men m\u0027, m\u0027ap vire do m\u0027 kite lavil la an repo. Fanm lan reponn li: -N\u0027ap voye t\u00E8t li jete l\u00F2t b\u00F2 miray la ba ou.",
    "li al pale ak moun lavil yo, li di yo sa li gen lide f\u00E8. Yo koupe t\u00E8t Cheba, yo voye l\u0027 jete l\u00F2t b\u00F2 miray la bay Joab. Joab f\u00E8 k\u00F2nen twonp\u00E8t la pou bay s\u00F2lda li yo siyal pou yo kite lavil la al f\u00E8 wout yo lakay yo. Joab menm tounen lavil Jerizal\u00E8m al jwenn wa a.",
    "Joab te k\u00F2mandan tout lame p\u00E8p Izray\u00E8l la. Benaja, pitit Jeyojada, te k\u00F2mandan keretyen yo ak peletyen yo, gad p\u00E8son\u00E8l wa a.",
    "Adoram te reskonsab k\u00F2ve yo. Jeozafa, pitit gason Aliyoud la, te reskonsab achiv wa a.",
    "Cheva te sekret\u00E8 gouv\u00E8nman an. Zad\u00F2k ak Abyata te pr\u00E8t.",
    "Te gen yon nonm yo te rele Ira, moun lavil Jayi, ki te pr\u00E8t wa David tou."
  ],
  [
    "Sou r\u00E8y wa David, vin gen yon gwo grangou pandan twazan yonn apre l\u00F2t. L\u00E8 sa a, David al mande Sey\u00E8 a sa k\u0027ap pase. Sey\u00E8 a reponn li: -Se krim Sayil ak fanmi l\u0027 yo te f\u00E8 ki lak\u00F2z grangou sa a, paske yo te sasinen moun lavil Gabawon yo.",
    "Moun lavil Gabawon yo pa t\u0027 fanmi moun Izray\u00E8l yo. Se yon ti r\u00E8s nan moun peyi Amori moun Izray\u00E8l yo te pran angajman yo t\u0027ap toujou pwoteje. Men, Sayil te sit\u00E8lman cho pou defann enter\u00E8 moun fanmi Izray\u00E8l ak fanmi Jida yo, li te soti pou l\u0027 te detwi yo.",
    "Se konsa David voye chache yo, li mande yo: -Kisa m\u0027 ka f\u00E8 pou nou? Ki jan pou m\u0027 repare tou sa nou sibi pou nou ka rale benediksyon sou p\u00E8p Sey\u00E8 a?",
    "Yo reponn li: -Sa nou gen pou n\u0027 regle ak Sayil ansanm ak r\u00E8s fanmi li an, se pa yon keksyon l\u00F2 ak ajan, ni nou pa ta renmen touye pesonn nan peyi Izray\u00E8l. David mande yo: -Many\u00E8 di m\u0027 sa nou vle m\u0027 f\u00E8 pou nou.",
    "Yo reponn li: -Sayil te soti pou dispar\u00E8t nou. Li te f\u00E8 lide pou l\u0027 te touye nou n\u00E8t pou l\u0027 pa kite yonn nan nou vivan nan tout peyi Izray\u00E8l la.",
    "Enben, renm\u00E8t nou s\u00E8t gason nan fanmi li an pou nou ka pann yo devan Sey\u00E8 a nan lavil Gabawon, lavil Sayil la menm, nonm Sey\u00E8 a te chwazi pou wa a. David reponn yo: -M\u0027ap ban nou yo.",
    "David pa ba yo Mefiboch\u00E8t, pitit Jonatan an, pitit pitit Sayil la, pout\u00E8t s\u00E8man li menm ak Jonatan, pitit Sayil la, yo te f\u00E8 devan Bondye.",
    "Men, li pran Amoni ak Mefiboch\u00E8t, de pitit gason Rispa, pitit Ayi a, te f\u00E8 pou Sayil, ansanm ak senk pitit gason Merab, pitit Sayil la, te f\u00E8 pou Adriy\u00E8l, pitit gason Bazilayi, moun lavil Meola a.",
    "Li lage yo nan men moun Gabawon yo ki pann yo sou yon ti m\u00F2n devan Sey\u00E8 a. Yo tou les\u00E8t mouri ansanm. L\u00E8 sa a, se te fen sezon prentan, yo te f\u00E8k konmanse rek\u00F2t l\u00F2j la.",
    "Apre sa, Rispa, pitit Ayi a, pran yon rad sak, li vlope k\u00F2 l\u0027 ladan l\u0027, li al chita sou w\u00F2ch kote kadav yo te ye a. Li rete la depi nan konmansman rek\u00F2t la jouk sezon lapli a rive. Lajounen li t\u0027ap chase zwazo ki te vle vin poze sou kadav yo. Lannwit li t\u0027ap kouri d\u00E8y\u00E8 b\u00E8t nan bwa ki te vle vin devore yo.",
    "Y\u0027 al rap\u00F2te bay David sa Rispa, yonn nan fanm kay Sayil yo, t\u0027ap f\u00E8 a.",
    "David al pran zosman Sayil ansanm ak zosman Jonatan nan men moun lavil Jab\u00E8s yo nan peyi Galarad. (Moun sa yo te al v\u00F2l\u00F2 kadav Sayil ak Jonatan sou plas piblik lavil B\u00E8t-Chean kote moun Filisti yo te pann yo l\u00E8 yo te fin touye Sayil sou m\u00F2n Gilboa a.)",
    "David pran zosman Sayil ansanm ak zosman Jonatan yo, li ranmase zosman s\u00E8t mesye yo te pann yo tou.",
    "L\u00E8fini, yo antere yo ansanm ak zosman Sayil ak zosman Jonatan yo nan tonm Kich, papa Sayil la, lavil Zela nan p\u00F2syon peyi ki pou branch fanmi Benjamen yo. Yo f\u00E8 tou sa wa a te bay l\u00F2d f\u00E8 a. Apre sa, Bondye tande lapriy\u00E8 yo pou peyi a.",
    "Lag\u00E8 pete ank\u00F2 ant moun Filisti yo ak moun peyi Izray\u00E8l yo. David desann ak s\u00F2lda li yo, li al goumen ak moun Filisti yo. Pandan y\u0027ap goumen konsa, David santi l\u0027 bouke.",
    "Yon potorik gason b\u00E8l wot\u00E8 yo te rele Ichbiben\u00F2b, moun laras Arafa yo, f\u00E8 lide pou l\u0027 touye David. Li te gen yon frenn an kwiv ki te peze s\u00E8t liv edmi konsa ak yon nepe tou n\u00E8f mare nan ren li.",
    "Men, Abichayi, pitit gason Sewouja a, vin pote wa a sekou. Li atake moun Filisti a, li touye l\u0027. L\u00E8 sa a, moun David yo f\u00E8 wa a pwom\u00E8t pou li pa janm vin nan lag\u00E8 av\u00E8 yo ank\u00F2. Yo di l\u0027: -Ou se espwa p\u00E8p Izray\u00E8l la. Nou pa vle p\u00E8di ou.",
    "Apre sa, te gen yon l\u00F2t batay ank\u00F2 av\u00E8 moun Filisti yo lavil G\u00F2b. L\u00E8 sa a, Sibekayi, moun lavil Ousa, touye Saf, yon l\u00F2t potorik gason nan ras moun Arafa yo.",
    "Pandan yon l\u00F2t batay av\u00E8k moun Filisti yo ank\u00F2 nan menm lavil G\u00F2b la, Elanan, pitit gason Jari, moun lavil Betley\u00E8m, touye Golyat, yon moun lavil Gat. Frenn Golyat la te gen yon manch menm gwos\u00E8 ak yon gwo manch pilon.",
    "vin gen yon l\u00F2t batay ank\u00F2 lavil Gat. L\u00E8 sa a, te gen yon s\u00F2lda b\u00E8l wot\u00E8 ki te gen sis dw\u00E8t nan chak men, sis z\u00F2t\u00E8y nan chak pye. Se te yonn nan ras moun Arafa yo.",
    "Li t\u0027ap pase moun p\u00E8p Izray\u00E8l yo nan betiz. Jonatan, pitit gason Chimeya, fr\u00E8 David la, touye l\u0027.",
    "Kat s\u00F2lda peyi Filisti sa yo te moun b\u00E8l wot\u00E8, potorik gason, nan ras moun Arafa yo lavil Gat. David ak moun pa li yo touye yo."
  ],
  [
    "L\u00E8 Sey\u00E8 a te fin delivre David anba men Sayil ak anba men tout l\u00E8nmi li yo, David chante chante sa a pou Sey\u00E8 a.",
    "Li di konsa: -Sey\u00E8, se ou menm ki twou w\u00F2ch kote m\u0027 kache a. Se ou menm ki s\u00E8vi m\u0027 ranpa. Se ou menm ki delivre m\u0027.",
    "Ou se Bondye mwen, se ou menm ki pwoteje m\u0027. Se nan ou mwen mete tout konfyans mwen. Se ou ki tout defans mwen. Se f\u00F2s ou k\u0027ap sove m\u0027. Se anba z\u00E8l ou m\u0027 jwenn kote pou m\u0027 kache. Se ou ki delivrans mwen. Se ou ki delivre m\u0027 anba mechan yo.",
    "Mwen rele Sey\u00E8 a, li delivre m\u0027 anba l\u00E8nmi m\u0027 yo. Lwanj pou Sey\u00E8 a!",
    "Lanm\u00F2 te fin vlope m\u0027, mwen te p\u00E8 l\u00E8 m\u0027 w\u00E8 tout mal\u00E8 sa yo tonbe sou mwen.",
    "Privye lanm\u00F2 te tonbe sou mwen yon s\u00E8l kou. Kote m\u0027 vire, mwen w\u00E8 lanm\u00F2 devan m\u0027.",
    "Nan miz\u00E8 mwen te ye a mwen rele Sey\u00E8 a, Mwen mande Bondye mwen sekou. Kote l\u0027 chita lakay li a, li tande vwa mwen. R\u00E8l mwen rive jouk nan z\u00F2r\u00E8y li.",
    "L\u00E8 sa a, lat\u00E8 pran tranble, li souke. Fondasyon sy\u00E8l la pran tranble. Yon s\u00E8l frison pran yo, paske Bondye te an k\u00F2l\u00E8.",
    "Lafimen t\u0027ap soti nan twou nen li. Yon gwo flanm dife ak moso chabon tou limen t\u0027ap soti nan bouch li.",
    "Li bese sy\u00E8l la, li desann ak yon gwo nwaj nwa anba pye li.",
    "Li moute sou do yon zanj cheriben, li t\u0027ap vole. Yon kouran van t\u0027ap pouse l\u0027 ale.",
    "Li te kache k\u00F2 l\u0027 nan f\u00E8nwa. Yon gwo nwaj pw\u00E8s plen dlo te vlope l\u0027 toupatou.",
    "Anpil chabon dife tou limen t\u0027ap soti nan gwo limy\u00E8 ki t\u0027ap klere devan li an.",
    "Sey\u00E8 a pran gwonde nan sy\u00E8l la. Bondye ki anwo nan sy\u00E8l la f\u00E8 tout moun tande vwa li.",
    "Li voye fl\u00E8ch li yo, li gaye tout l\u00E8nmi m\u0027 yo, li f\u00E8 yo tout kouri ak kout z\u00E8kl\u00E8.",
    "L\u00E8 ou an k\u00F2l\u00E8, Sey\u00E8, van soti ak f\u00F2s nan twou nen ou. L\u00E8 konsa, moun w\u00E8 fon lanm\u00E8 a, fondasyon lat\u00E8 a par\u00E8t akl\u00E8.",
    "Sey\u00E8 a rete nan sy\u00E8l la, li lonje men l\u0027, li pran m\u0027. Li rale m\u0027 soti nan mitan gwo dlo yo.",
    "Li delivre m\u0027 anba gwo l\u00E8nmi m\u0027 yo, anba tout moun sa yo ki te rayi m\u0027, epi ki te pi f\u00F2 pase m\u0027.",
    "L\u00E8 m\u0027 te nan tray, yo pwofite atake m\u0027. Men, Sey\u00E8 a te kenbe m\u0027.",
    "Li wete m\u0027 nan move pa a. Li delivre m\u0027 paske li renmen m\u0027.",
    "Sey\u00E8 a ban m\u0027 sa m\u0027 merite, paske li w\u00E8 m\u0027 mache dwat devan li. Li ban m\u0027 benediksyon paske li w\u00E8 mwen inonsan.",
    "Mwen te obeyi lalwa Sey\u00E8 a, mwen pa janm vire do bay Bondye.",
    "Mwen f\u00E8 tou sa ki nan lalwa li, mwen pa janm dezobeyi k\u00F2mandman li yo.",
    "Li konnen mwen pa ant\u00F2. Mwen kenbe k\u00F2 m\u0027 pou m\u0027 pa f\u00E8 sa ki mal.",
    "Se konsa li ban m\u0027 sa m\u0027 merite, paske mwen mache dwat devan li, paske li w\u00E8 mwen inonsan.",
    "Ou menm, Sey\u00E8, ou kenbe paw\u00F2l ou ak moun ki kenbe paw\u00F2l yo, ou bon ak moun ki bon.",
    "Ou pa f\u00E8 ipokrit ak moun ki pa f\u00E8 ipokrit av\u00E8 ou, men ou malen ak moun ki malen.",
    "Ou sove moun ki soum\u00E8t yo devan ou. Men, ou annik gade moun ki gen l\u00F2g\u00E8y yo, ou desann yo.",
    "Sey\u00E8, ou se limy\u00E8 mwen. Se ou ki wete m\u0027 nan f\u00E8nwa kote m\u0027 te ye a.",
    "Av\u00E8 ou, mwen fonse sou bann l\u00E8nmi m\u0027 yo ki ame jouk nan dan. Av\u00E8 ou, mwen eskalade miray ki s\u00E8vi yo defans.",
    "Bondye o! Tou sa ou f\u00E8 bon n\u00E8t ale. Ou pa gen de paw\u00F2l. Ou pwoteje tout moun ki chache pwoteksyon anba z\u00E8l ou.",
    "Ki moun ki Bondye si se pa Sey\u00E8 a? Ki moun ki defans nou si se pa Bondye nou an?",
    "Se Bondye ki pwoteje m\u0027 av\u00E8 f\u00F2s li. Li f\u00E8 m\u0027 mennen yon lavi san repw\u00F2ch.",
    "Li asire pye m\u0027 tankou pye kabrit, li f\u00E8 m\u0027 mache sou m\u00F2n yo san m\u0027 pa tonbe.",
    "Li moutre m\u0027 jan pou m\u0027 goumen. Li ban m\u0027 f\u00F2s pou m\u0027 s\u00E8vi ak pi gwo banza ki genyen.",
    "Se ou menm, Sey\u00E8, ki pwoteje m\u0027. Se ou ki sove m\u0027. Si m\u0027 kapab leve kanpe, se paske ou renmen m\u0027.",
    "Ou pa kite yo bare wout mwen. Mwen pa janm p\u00E8di pye.",
    "Mwen kouri d\u00E8y\u00E8 l\u00E8nmi m\u0027 yo, mwen bat yo. Mwen pa tounen toutan mwen pa fin kraze yo n\u00E8t.",
    "Mwen jete yo at\u00E8, m\u0027 kraze yo, yo pa ka leve. Yo tonbe, mwen mete pye m\u0027 sou kou yo.",
    "Ou ban m\u0027 kont f\u00F2s pou m\u0027 goumen. Ou f\u00E8 l\u00E8nmi m\u0027 yo mande m\u0027 padon.",
    "Ou f\u00E8 yo kouri devan m\u0027. Mwen dispar\u00E8t tout moun ki rayi m\u0027 yo.",
    "Y\u0027ap mande sekou, men pa gen moun ki ka sove yo. Y\u0027ap rele Sey\u00E8 a, men li pa reponn yo.",
    "Mwen kraze yo f\u00E8 yo tounen pousy\u00E8. M\u0027 pilonnen yo, m\u0027 mache sou yo tankou sou labou nan lari.",
    "Ou delivre m\u0027 anba p\u00E8p reb\u00E8l sa a. Ou f\u00E8 m\u0027 rete ch\u00E8f pou m\u0027 gouv\u00E8nen tout nasyon yo tou. P\u00E8p mwen pa t\u0027 konnen, se yo menm k\u0027ap s\u00E8vi m\u0027.",
    "Moun l\u00F2t peyi yo ap achte figi m\u0027. Kou yo tande vwa m\u0027, yo obeyi m\u0027.",
    "Yo p\u00E8di tout kouraj yo. Yo soti kote yo te kache a, y\u0027ap tranble kou f\u00E8y bwa.",
    "Konpliman pou Sey\u00E8 a! Lwanj pou moun ki pran defans mwen an! Se Bondye ki delivre m\u0027, se li menm ki pwoteje m\u0027. Ann f\u00E8 konnen jan li gen pouvwa!",
    "Se Bondye ki pran revanj mwen. Se li ki mete p\u00E8p yo anba pye mwen.",
    "Ou sove m\u0027 anba men l\u00E8nmi m\u0027 yo. Ou wete m\u0027 anba men moun ki t\u0027ap konbat mwen yo. Ou delivre m\u0027 anba ansasen yo.",
    "Se pout\u00E8t sa m\u0027a f\u00E8 moun l\u00F2t nasyon yo konnen ki moun ou ye. m\u0027a chante pou f\u00E8 lwanj ou.",
    "Bondye delivre wa li a anpil fwa. Li moutre jan li pa janm sispann renmen David, moun li chwazi a, ansanm ak pitit pitit li yo pou tout tan."
  ],
  [
    "Men d\u00E8nye paw\u00F2l David yo. David, pitit gason Izayi a, te yon nonm Bondye te mete byen wo. Se li menm Bondye Jak\u00F2b la te chwazi pou wa. Li te f\u00E8 b\u00E8l chante pou p\u00E8p Izray\u00E8l la. Men sa li te di:",
    "Se lespri Sey\u00E8 a k\u0027ap pale nan mwen. Se mesaj li k\u0027ap soti nan bouch mwen.",
    "Bondye p\u00E8p Izray\u00E8l la pale. Moun k\u0027ap pwoteje p\u00E8p Izray\u00E8l la di m\u0027 konsa: Ch\u00E8f k\u0027ap gouv\u00E8nen san patipri, k\u0027ap gouv\u00E8nen av\u00E8k krentif pou Bondye,",
    "ap tankou sol\u00E8y k\u0027ap leve byen klere nan maten, nan yon sy\u00E8l kl\u00E8 san yon ti nwaj ladan l\u0027. L\u0027ap tankou sol\u00E8y k\u0027ap f\u00E8 z\u00E8b pouse apre lapli.",
    "Se konsa Bondye pral beni tout ras mwen, paske li te pase yon kontra av\u00E8 m\u0027 pou tout tan, yon kontra ki p\u0027ap janm kase, yon pwom\u00E8s ki p\u0027ap janm chanje. Nan tout sikonstans l\u0027ap f\u00E8 m\u0027 genyen. L\u0027ap ban mwen tou sa mwen vle.",
    "Men, moun ki pa konn Bondye yo, y\u0027ap tankou pikan y\u0027ap voye jete. Pesonn p\u0027ap manyen yo ak men.",
    "Pou manyen yo se pou ou gen yon bout f\u00E8 osinon yon frenn. L\u00E8fini, ou boule yo n\u00E8t nan dife.",
    "Men non vanyan s\u00F2lda David yo: Premye a te rele Joch\u00E8b Bacheb\u00E8t, moun lavil Tachemon. Se li menm ki te ch\u00E8f Twa pi vanyan yo. Pou kont li, li goumen ak frenn li ak witsan (800) moun. Li touye tout yon s\u00E8l kou.",
    "Dezy\u00E8m lan te rele Eleaza, pitit Dodo, pitit yon moun lavil Awoya. Se te yonn nan Twa pi vanyan yo. Yon jou, li menm ak David, y\u0027 al atake moun Filisti yo ki te sanble pou goumen. S\u00F2lda p\u00E8p Izray\u00E8l yo te kouri pou batay la.",
    "Men, li menm, li kenbe t\u00E8t ak moun Filisti yo, li touye moun jouk li gen lakranp nan men l\u0027. Li pa t\u0027 ka louvri men l\u0027 pou l\u0027 lage nepe a. Jou sa a, Sey\u00E8 a goumen byen goumen jouk li touye tout l\u00E8nmi yo. Apre sa, lame p\u00E8p Izray\u00E8l la tounen kote Eleaza te ye a, yo pran tou sa l\u00E8nmi yo te kite.",
    "Twazy\u00E8m lan te rele Chama, pitit gason Age, moun lavil Ara. Yon jou, moun Filisti yo te sanble lavil Lechi, kote ki te gen yon gwo jaden pwa. S\u00F2lda p\u00E8p Izray\u00E8l yo t\u0027ap kouri pou moun Filisti yo.",
    "Men Chama rete kanpe nan mitan jaden pwa a, li kenbe t\u00E8t ak moun Filisti yo, li bat yo byen bat. Se konsa Sey\u00E8 a te goumen byen goumen jouk li touye tout l\u00E8nmi yo.",
    "Yon l\u00F2t jou, nan sezon rek\u00F2t, twa nan gwoup trant yo al jwenn David nan gw\u00F2t Adoulam lan. Lame moun Filisti yo te moute kan yo nan plenn Refrayim yo.",
    "L\u00E8 sa a, David te nan ti f\u00F2 a. Yon gwoup moun Filisti te pran lavil Betley\u00E8m.",
    "Yon s\u00E8l anvi pran David, li di konsa: Ki moun ki va f\u00E8 m\u0027 bw\u00E8 ti gout dlo nan pi ki nan p\u00F2tay lavil Betley\u00E8m lan?",
    "Lamenm, twa mesye yo desann nan kan moun Filisti yo, yo pran dlo nan pi ki te nan p\u00F2tay lavil Betley\u00E8m lan, yo pote l\u0027 vin bay David. Men, David refize bw\u00E8 dlo a. Li vide l\u0027 at\u00E8, li ofri l\u0027 bay Sey\u00E8 a.",
    "Li di konsa: Sey\u00E8, mwen pa gen dwa bw\u00E8 dlo sa a. Se tankou si m\u0027 ta bw\u00E8 san mesye sa yo ki te riske lavi yo pou al chache l\u0027. Se konsa li derefize bw\u00E8 dlo a. Se sa twa vanyan s\u00F2lda sa yo te f\u00E8.",
    "Abichayi, fr\u00E8 Joab, pitit Sewouja, te ch\u00E8f gwoup trant yo. Pou kont li, av\u00E8k yon frenn nan men l\u0027, li goumen ak twasan (300) moun, li touye yo. Se konsa, tout moun t\u0027ap nonmen non l\u0027 nan gwoup trant lan.",
    "Se non li yo t\u0027ap nonmen pi plis nan Trant yo. Apre sa, li vin ch\u00E8f yo. Men, li pa janm rive f\u00E8 sa Twa pi vanyan yo te f\u00E8.",
    "Benaja, pitit gason Jeojada a, moun lavil Kabsey\u00E8l, te pitit pitit yon vanyan s\u00F2lda. Li te f\u00E8 anpil bagay ki f\u00E8 w\u00E8 li pa t\u0027 manke kouraj. Se li menm ki te touye de pitit Ariy\u00E8l yo, moun lavil Moab. Yon jou, lan\u00E8j t\u0027ap tonbe, li desann nan yon sit\u00E8n dlo pou li touye yon lyon.",
    "Se li menm ki te touye yon moun peyi Lejip, yon potorik gason b\u00E8l wot\u00E8, ki te gen yon frenn nan men l\u0027. Li menm, li atake l\u0027 ak yon baton ase. Li wete frenn lan nan men moun Lejip la epi li touye l\u0027 av\u00E8 l\u0027.",
    "Men sa Benaja, pitit gason Jeojada a, te f\u00E8. Se konsa tout moun t\u0027ap nonmen non l\u0027 nan gwoup Trant lan.",
    "Se non li yo t\u0027ap nonmen pi plis nan Trant yo. Apre sa, li vin ch\u00E8f yo. Men, li pa t\u0027 janm rive f\u00E8 sa twa pi vanyan yo te f\u00E8. David te mete l\u0027 ch\u00E8f gad k\u00F2 li.",
    "Nan gwoup Trant lan te gen ank\u00F2: Asay\u00E8l, fr\u00E8 Joab la, Elanan, pitit gason Dodo, moun lavil Betley\u00E8m,",
    "Chama ak Elika, moun lavil Aw\u00F2d,",
    "El\u00E8z, moun lavil Pel\u00E8t, Ira, pitit gason Ik\u00E8ch, moun lavil Tekoa,",
    "Abyez\u00E8, moun lavil Anat\u00F2t, Mebounayi, moun lavil Oucha,",
    "Salmon, moun lavil Awoya, Marayi, moun lavil Netofa,",
    "El\u00E8b, pitit gason Bana, moun lavil Gibeya nan p\u00F2syon t\u00E8 ki pou branch fanmi Benjamen yo,",
    "Benaja, moun lavil Piraton, Idayi, moun ravin Gach yo,",
    "Abyalbon, moun lavil Araba, Azmav\u00E8t, moun lavil Baawoun,",
    "Elyaba, moun lavil Chalbon, pitit gason Joachenn yo, Jonatan,",
    "Chama, moun lavil Ara, Akiyam, pitit gason Chara, moun lavil Ara,",
    "Elifel\u00E8t, pitit gason Asbayi, moun lavil Maka, Elyam, pitit gason Achitof\u00E8l, moun lavil Gilo,",
    "Ezarayi, moun lavil Kam\u00E8l, Parayi, moun lavil Arab,",
    "Igal, pitit gason Natan, moun lavil Zoba, Bani, moun lavil Gad,",
    "Zel\u00E8k, moun lavil Amon, Nakarayi, moun lavil Bew\u00F2t, se li menm ki te pote zam Joab, pitit Sewouya a,",
    "Ira ak Gar\u00E8b, nan fanmi Jet\u00E8 a,",
    "Ouri, moun lavil Et la. Antou, te gen tranns\u00E8t vanyan s\u00F2lda."
  ],
  [
    "Yon jou, Sey\u00E8 a move sou p\u00E8p Izray\u00E8l la ank\u00F2. Li f\u00E8 David lak\u00F2z mal\u00E8 tonbe sou yo. Sey\u00E8 a di David al konte konbe moun ki nan peyi Izray\u00E8l ak nan peyi Jida.",
    "Wa a pale ak Joab, k\u00F2mandman an ch\u00E8f lame a, ki te la av\u00E8 l\u0027, li di l\u0027 konsa: -Ale nan tout branch fanmi Izray\u00E8l yo, depi lavil Dann nan n\u00F2 jouk lavil B\u00E8tcheba nan sid. Konte mezi moun ki nan p\u00E8p la. Mwen vle konnen konbe moun ki gen nan peyi a.",
    "Men, Joab di wa a: -Monwa, mwen mande Sey\u00E8 a, Bondye ou la, pou li f\u00E8 p\u00E8p Izray\u00E8l la vin san fwa pi plis pase jan li ye koulye a, l\u00E8fini pou monwa ka viv lontan pou w\u00E8 sa! Men, poukisa, monwa, ou vle konte konbe moun ki nan peyi a?",
    "Men, wa a pa t\u0027 soti pou li chanje l\u00F2d li te bay la. Konsa, Joab ak l\u00F2t gwo ch\u00E8f lame yo te blije soum\u00E8t yo. Yo soti devan wa a, yo pati, y\u0027 al konte konbe moun ki nan peyi Izray\u00E8l la.",
    "Yo trav\u00E8se larivy\u00E8 Jouden, y\u0027 al moute kan yo lavil Awoy\u00E8, nan mitan fon an, nan p\u00F2syon t\u00E8 ki pou branch fanmi Gad la. Apre sa, yo pati pou Jaz\u00E8 b\u00F2 nan n\u00F2.",
    "Y\u0027 al lavil Galarad, yo pase lavil Kad\u00E8s nan p\u00F2syon t\u00E8 ki pou moun Et yo, jouk yo rive Dann. Yo mache nan tout z\u00F2n lan, apre sa y\u0027 ale lavil Sidon sou b\u00F2 lw\u00E8s.",
    "L\u00E8fini, yo desann nan direksyon sid, yo rive nan F\u00F2 Tir la, yo pase nan tout bouk moun Iva yo ak bouk moun Kanaran yo, yo rive B\u00E8cheba nan z\u00F2n Neg\u00E8v nan peyi Jida a.",
    "Se konsa yo mache nan tout peyi a. Apre n\u00E8f mwa ven jou, yo tounen lavil Jerizal\u00E8m.",
    "Joab renm\u00E8t wa a rap\u00F2 ki bay kantite moun antou ki te gen nan tout peyi a. Se konsa yo te jwenn witsanmil (800.000) gason ki ka f\u00E8 lag\u00E8 epi ki konn s\u00E8vi ak nepe nan peyi Izray\u00E8l la ak senksanmil (500.000) nan peyi Jida a.",
    "L\u00E8 David fin f\u00E8 konte konbe moun ki gen nan peyi a, konsyans li konmanse repwoche l\u0027. Li di Sey\u00E8 a: -L\u00E8 m\u0027 f\u00E8 sa m\u0027 f\u00E8 a, mwen f\u00E8 yon gwo peche. Tanpri, Sey\u00E8, padonnen m\u0027, se s\u00E8vit\u00E8 ou mwen ye. Mwen te aji tankou moun fou.",
    "Nan denmen maten, antan David ap leve sot nan kabann li,",
    "Sey\u00E8 a pale ak pwof\u00E8t Gad, konseye David la, li di l\u0027 konsa: -Al di David mwen ba li twa chatiman pou li menm li chwazi yonn ladan yo. Sa l\u0027a chwazi a se sa m\u0027a f\u00E8 l\u0027.",
    "Gad vin jwenn li lakay li. Li f\u00E8 l\u0027 konnen mesaj Sey\u00E8 a te ba li a. Li di l\u0027 konsa: -Kisa ou vle? S\u00E8t lanne grangou nan tout peyi a, twa mwa ap kouri devan l\u00E8nmi ou, osinon twa jou epidemi nan tout peyi a. Al kalkile sou sa pou ou f\u00E8 m\u0027 konnen ki repons pou m\u0027 pote bay moun ki voye m\u0027 lan.",
    "David reponn: -Mwen nan gwo t\u00E8t chaje! Men, m\u0027 pa vle tonbe anba men l\u00E8z\u00F2m menm! Pito se Sey\u00E8 a menm ki pini m\u0027, paske li gen bon k\u00E8.",
    "Se konsa Sey\u00E8 a voye yon epidemi sou p\u00E8p Izray\u00E8l la, li konmanse menm jou maten sa a pou twa jou, jan l\u0027 te di a. Depi lavil Dann nan n\u00F2 rive lavil B\u00E8tcheba nan sid peyi a, swasanndimil (70.000) moun nan p\u00E8p Izray\u00E8l la mouri.",
    "L\u00E8 zanj Sey\u00E8 a te pr\u00E8t pou lonje men l\u0027 sou lavil Jerizal\u00E8m pou detwi l\u0027, Sey\u00E8 a f\u00E8 lide sispann chatiman an. Li di zanj ki t\u0027ap touye moun yo: -Sispann! kenbe men ou! L\u00E8 sa a, zanj lan te gen tan toupre gwo glasi Araounak, moun lavil Jebis la.",
    "David w\u00E8 zanj lan ki t\u0027ap touye moun yo, li pale ak Sey\u00E8 a, li di l\u0027 konsa: -Se mwen menm ki koupab. Se mwen menm ki f\u00E8 sa ki mal la. Kisa inonsan sa yo f\u00E8? Tanpri, se mwen menm ansanm ak fanmi mwen pou ou ta pini!",
    "Men, jou sa a pwof\u00E8t Gad al jwenn David, li di l\u0027 konsa: -Moute lakay Araounak, moun lavil Jebis la, bati yon lot\u00E8l pou Sey\u00E8 a nan mitan gwo glasi a.",
    "David koute sa Gad te di l\u0027 la, li moute lakay Araounak jan Sey\u00E8 a te ba li l\u00F2d la.",
    "Araounak t\u0027ap gade, li w\u00E8 wa a ki t\u0027ap vin sou li ansanm ak ch\u00E8f li yo. Li tonbe ajenou devan wa a, li bese t\u00E8t li jouk at\u00E8.",
    "Li di l\u0027 konsa: -Monwa, sa ki mennen ou isit lakay mwen? David reponn li: -Mwen vin achte anplasman glasi a pou m\u0027 bati yon lot\u00E8l pou Sey\u00E8 a, konsa epidemi an va sispann nan peyi a.",
    "Araounak di l\u0027 konsa: -Monwa, ou m\u00E8t pran l\u0027. Ofri Sey\u00E8 a sa ou vle. Men b\u00E8f sa yo pou ou boule n\u00E8t tankou yon ofrann sou lot\u00E8l la. Men jouk yo ak bwa kabwa yo pou f\u00E8 dife.",
    "Araounak bay wa a tout bagay sa yo. L\u00E8fini, li di: -Mwen mande Bondye pou l\u0027 asepte ofrann ou an!",
    "Men wa a reponn li, li di l\u0027: -Non. Se achte m\u0027ap achte. Se pou m\u0027 peye pou yo. Mwen p\u0027ap pran anyen ki pa koute m\u0027 lajan pou m\u0027 ofri pou boule n\u00E8t pou Sey\u00E8 a. Se konsa, David achte anplasman glasi a ansanm ak tout b\u00E8f yo pou senkant py\u00E8s ajan.",
    "L\u00E8fini, li bati yon lot\u00E8l pou Sey\u00E8 a, li f\u00E8 ofrann pou boule n\u00E8t pou Bondye ak ofrann pou di Bondye m\u00E8si. Sey\u00E8 a tande lapriy\u00E8 yo pou peyi a. Epidemi an sispann nan peyi Izray\u00E8l la."
  ]
]