[
  [
    "Salomon, pitit gason wa David la, chita otorite gouv\u00E8nman l\u0027. Sey\u00E8 a, Bondye li a, te kanpe la av\u00E8 l\u0027, li te ba li anpil pouvwa.",
    "Wa Salomon f\u00E8 rele tout p\u00E8p Izray\u00E8l la, k\u00F2mandan rejiman mil s\u00F2lda yo, k\u00F2mandan divizyon san s\u00F2lda yo, jij yo, tout anplwaye gouv\u00E8nman an ak tout ch\u00E8f fanmi yo.",
    "Li ba yo l\u00F2d pou yo ale av\u00E8 l\u0027 kote yo f\u00E8 s\u00E8vis pou Bondye lavil Gabawon an, paske se la Tanp Randevou Bondye a te ye, tant Moyiz, s\u00E8vit\u00E8 Sey\u00E8 a, te f\u00E8 l\u00E8 yo te nan dez\u00E8 a.",
    "Men, David te f\u00E8 yo pran Bwat Kontra a lavil Kiriyat-Jearim pou yo pote l\u0027 moute lavil Jerizal\u00E8m. Depi l\u00E8 sa a, li te anba yon tant wa David te f\u00E8 pou li.",
    "Gwo lot\u00E8l kwiv Bezaley\u00E8l, pitit Ouri, pitit pitit Our la, te f\u00E8 a te lavil Gabawon tou devan Tant Randevou Sey\u00E8 a. Se la wa Salomon ak tout p\u00E8p la vin pale ak Sey\u00E8 a.",
    "Devan Tant Randevou Sey\u00E8 a, Salomon moute sou lot\u00E8l kwiv la, li touye mil b\u00E8t li f\u00E8 boule n\u00E8t sou lot\u00E8l la.",
    "Jou lannwit sa a, Bondye par\u00E8t devan Salomon, li di l\u0027 konsa: -Mande m\u0027 sa ou vle, m\u0027ap ba ou li.",
    "Salomon reponn li: -Ou te toujou moutre jan ou te renmen David, papa m\u0027, s\u00E8vit\u00E8 ou la, anpil. Koulye a, se mwen menm ou mete nan plas li pou gouv\u00E8nen.",
    "O Sey\u00E8, Bondye, kenbe pwom\u00E8s ou te f\u00E8 papa m\u0027 lan! Ou mete m\u0027 wa pou m\u0027 gouv\u00E8nen yon p\u00E8p ki gen anpil anpil moun ladan l\u0027. Yo pi plis pase grenn pousy\u00E8 t\u00E8.",
    "Se pout\u00E8t sa, ban mwen konesans ak bon konprann pou m\u0027 ka gouv\u00E8nen p\u00E8p sa a. Si se pa sa, mwen pa w\u00E8 ki jan m\u0027a f\u00E8 pou m\u0027 gouv\u00E8nen p\u00E8p ou a ak tout moun sa yo ladan l\u0027.",
    "Bondye reponn Salomon: -Depi se sa ou w\u00E8 ou ta renmen genyen! Ou pa mande m\u0027 ni rich\u00E8s, ni byen, ni lwanj pou ou. Ou pa mande m\u0027 lanm\u00F2 pou l\u00E8nmi ou yo, ni ou pa mande m\u0027 pou ou sa viv lontan. Ou annik mande m\u0027 konesans ak bon konprann pou ou ka kondi p\u00E8p mwen an, p\u00E8p mwen mete ou gouv\u00E8nen an.",
    "M\u0027ap ba ou konesans ak bon konprann. Men an plis, m\u0027ap ba ou rich\u00E8s, byen ak lwanj pase tout wa ki te la anvan ou, pase tout wa ki va vin apre ou.",
    "Apre sa, Salomon kite kote yo konn f\u00E8 s\u00E8vis pou Bondye lavil Gabawon an, kote Tant Randevou a te ye a, li tounen lavil Jerizal\u00E8m. Se la li gouv\u00E8nen p\u00E8p Izray\u00E8l la.",
    "Li te sanble milkatsan (1.400) cha lag\u00E8 ak douzmil (12.000) chwal pou s\u00F2lda kavalye li yo. Li mete yon p\u00F2syon ladan yo nan lavil li te f\u00E8 bati espre pou yo. R\u00E8s yo, li mete yo toupre l\u0027 lavil Jerizal\u00E8m.",
    "Pandan tout r\u00E8y li, ajan ak l\u00F2 te tankou w\u00F2ch lavil Jerizal\u00E8m. Bwa s\u00E8d menm, ou te jwenn sa an kantite tankou pye sikom\u00F2 nan rakbwa ki nan plenn peyi Jida yo.",
    "Chwal Salomon yo te soti nan peyi Moukri ak nan peyi Silisi. Wa a te gen moun pa l\u0027 ki te konn al achte chwal yo la pou li.",
    "Chak cha lag\u00E8 yo te achte nan peyi Lejip te koute sisan (600) py\u00E8s ajan, chak chwal te koute sansenkant (150) py\u00E8s ajan. Se menm moun sa yo ki te konn al achte pou revann wa peyi Et yo ak wa peyi Siri yo."
  ],
  [
    "Wa Salomon te deside bati yon kay kote pou yo f\u00E8 s\u00E8vis pou Sey\u00E8 a, ansanm ak yon pal\u00E8 pou l\u0027 rete.",
    "Li mete swasanndimil (70.000) moun ap travay pote materyo, katrevenmil (80.000) moun ap taye w\u00F2ch nan m\u00F2n. Te gen twamilsisan (3.600) moun reskonsab kontwole travay la.",
    "Salomon voye misyon bay Iram, wa lavil Tir. Li di l\u0027: -Annou f\u00E8 zaf\u00E8 yonn ak l\u00F2t tankou ou te f\u00E8 av\u00E8k wa David, papa m\u0027, l\u00E8 ou te vann li madriye s\u00E8d pou l\u0027 te bati yon kay pou l\u0027 rete.",
    "Mwen pral bati yon tanp pou Sey\u00E8 a, Bondye mwen an. Se pral yon kay n\u0027ap mete apa pou li, kote n\u0027a boule lansan pou li, kote n\u0027a toujou mete devan l\u0027 pen y\u0027ap ofri l\u0027 yo, kote chak maten chak asw\u00E8 y\u0027a ofri b\u00E8t pou yo boule n\u00E8t pou li l\u00E8 jou repo yo, l\u00E8 lalin nouv\u00E8l, ak l\u00E8 l\u00F2t f\u00E8t nou fete pou Sey\u00E8 a, Bondye nou an, jan li te bay pou yo toujou f\u00E8 l\u0027 nan peyi Izray\u00E8l.",
    "Men, se pou tanp mwen pral bati a gwo anpil, paske Bondye nou an gen plis pouvwa pase tout l\u00F2t bondye yo.",
    "L\u00E8fini, ki moun ki ka rive bati yon kay vre pou Bondye, si sy\u00E8l la, atout li gwo a, tw\u00F2 piti pou li? Mwen menm, kisa m\u0027 ye pou m\u0027 ta bati yon kay pou li? Se annik yon kote pou m\u0027 boule lansan pou li m\u0027ap f\u00E8.",
    "Se konsa, voye ban mwen yon b\u00F2s ki gen ladr\u00E8s pou travay l\u00F2, ajan, kwiv, f\u00E8, yon b\u00F2s ki konn koupe twal ble, twal viol\u00E8t ak twal wouj, b\u00F2s ki konn travay bwa ak w\u00F2ch tou. L\u0027a travay ansanm ak b\u00F2s atizan mwen gen av\u00E8 m\u0027 nan peyi Jida ak lavil Jerizal\u00E8m yo, moun David, papa m\u0027, te chwazi pou sa.",
    "W\u0027a voye ban mwen madriye s\u00E8d, bwapen ak bwa koray ki soti nan peyi Liban. Paske mwen konnen moun peyi ou yo konn pare bwa sa yo byen. M\u0027a voye moun pa m\u0027 ede pa ou yo",
    "pou yo ka pare yon bon kantite bwa, paske se pou tanp mwen f\u00E8 lide bati a gwo anpil, se pou l\u0027 yon b\u00E8l bagay.",
    "Men pwovizyon m\u0027ap voye pou moun ou yo k\u0027ap koupe pyebwa yo ak pou moun k\u0027ap siye yo: sanmil (100.000) barik ble, sanmil (100.000) barik l\u00F2j, sandimil (110.000) galon diven ak sandimil (110.000) galon lwil oliv.",
    "L\u00E8 sa a, wa Iram ekri yon l\u00E8t voye reponn Salomon. Li di l\u0027 nan l\u00E8t la: -Se paske Sey\u00E8 a renmen p\u00E8p Izray\u00E8l la kif\u00E8 li mete ou wa pou gouv\u00E8nen yo.",
    "Lwanj pou Sey\u00E8 a, Bondye p\u00E8p Izray\u00E8l la, li menm ki f\u00E8 sy\u00E8l la ak lat\u00E8 a! Paske li bay wa David yon pitit gason ki gen anpil bon konprann, anpil lespri epi ki veye tou sa l\u0027ap f\u00E8, yon pitit ki koulye a f\u00E8 lide bati yon tanp pou Sey\u00E8 a ansanm ak yon pal\u00E8 pou t\u00E8t pa l\u0027.",
    "M\u0027ap voye yon moun ki gen bon konesans ak ladr\u00E8s ba ou. Se b\u00F2s Iram.",
    "Manman li se moun branch fanmi Dann. Papa l\u0027 se natif natal lavil Tir. Li konn jan pou travay l\u00F2, ajan, kwiv, f\u00E8, w\u00F2ch, bwa. Li konn jan pou koupe tou twal fin wouj, ble ak viol\u00E8t, ak twal lenn tou. Li konn grave tout kalite desen, li ka f\u00E8 tout kalite travay ou mande l\u0027 f\u00E8. L\u0027a travay ansanm ak b\u00F2s pa ou yo, ak b\u00F2s wa David, papa ou, m\u00E8t mwen an, te genyen.",
    "Koulye a, ou m\u00E8t voye ban nou ble, l\u00F2j, diven ak lwil oliv ou te di w\u0027ap voye yo.",
    "Nou menm b\u00F2 pa nou, nou pral koupe mezi bwa nan peyi Liban ou ka bezwen. N\u0027a pote yo sou lanm\u00E8 ba ou lavil Jope, n\u0027a mare yo ansanm f\u00E8 rado. Rive la, ou menm w\u0027a f\u00E8 pran yo pote moute lavil Jerizal\u00E8m.",
    "L\u00E8 sa a, Salomon f\u00E8 konte mete sou lis tout moun l\u00F2t nasyon ki t\u0027ap viv nan peyi Izray\u00E8l la, menm jan David, papa l\u0027, te f\u00E8 l\u0027 la. Li jwenn sansenkanntwamil sisan (153.600) moun.",
    "Li pran swasanndimil (70.000) ladan yo pou pote materyo, katrevenmil (80.000) pou taye w\u00F2ch nan m\u00F2n yo. L\u00E8fini, li pran twamilsisan (3.600) ki rete yo, li mete yo f\u00F2mann reskonsab pou f\u00E8 p\u00E8p la travay."
  ],
  [
    "Salomon tanmen bati Tanp Sey\u00E8 a lavil Jerizal\u00E8m sou m\u00F2n Morija a, kote Sey\u00E8 a te par\u00E8t devan David, papa l\u0027, sou anplasman David te pare pou sa a, ki vle di kote Onan, moun Jebis la, te gen glasi l\u0027 la.",
    "L\u00E8 sa a, Salomon te gen twazan yon mwa de jou depi li te wa.",
    "Salomon te bati Tanp lan sou yon fondasyon ki te gen katrevendis pye long\u00E8 sou trant pye laj\u00E8.",
    "Gwo py\u00E8s ki te devan Tanp lan te gen trant pye laj\u00E8 menm jan ak Tanp lan, ak sankatreven (180) pye wot\u00E8. Salomon te f\u00E8 kouvri tout miray anndan py\u00E8s la ak bon l\u00F2.",
    "Li plake planch bwapen sou tout anndan gwo py\u00E8s la. Li kouvri tout bwa yo n\u00E8t ak bon l\u00F2. L\u00E8fini, li f\u00E8 yo mete p\u00F2tre pye palmis ak ti chenn.",
    "Li dekore l\u0027 ak b\u00E8l py\u00E8 koute ch\u00E8. Yo te s\u00E8vi ak bon kalite l\u00F2 ki soti peyi Pavayim.",
    "Li kouvri tout anndan Tanp lan ak l\u00F2: trav\u00E8s yo, ankadreman p\u00F2t yo, palisad yo ak p\u00F2t yo menm. Sou tout palisad yo, li f\u00E8 mete p\u00F2tre zanj cheriben.",
    "Yo bati tou py\u00E8s ki apa n\u00E8t pou Sey\u00E8 a. Li te gen trant pye laj\u00E8, menm jan ak Tanp lan, ak trant pye long\u00E8, kare kare. Yo s\u00E8vi ak venmil (20.000) kilo l\u00F2 pou kouvri tout anndan l\u0027.",
    "Klou yo te s\u00E8vi yo te f\u00E8t an l\u00F2 tou. Yo chak te peze senksan (500) gram. Yo kouvri tout miray anndan py\u00E8s anwo yo tou ak l\u00F2.",
    "Nan py\u00E8s ki apa n\u00E8t pou Sey\u00E8 a, li f\u00E8 f\u00E8 de estati zanj cheriben. Li f\u00E8 kouvri yo ak l\u00F2 n\u00E8t.",
    "-(we v\u00E8s\u00E8 pwochen)",
    "-(we v\u00E8s\u00E8 pwochen)",
    "Yo te mete zanj yo kanpe yonn b\u00F2 kote l\u00F2t, ak figi yo bay sou p\u00F2t antre py\u00E8s la. Yo chak te gen de z\u00E8l. Chak z\u00E8l te gen s\u00E8t pye edmi long\u00E8. Z\u00E8l yo te louvri. Pwent z\u00E8l anndan yo touche yonn ak l\u00F2t nan mitan py\u00E8s la, de pwent z\u00E8l dey\u00F2 yo touche ak de miray sou kote yo. Konsa, long\u00E8 tout z\u00E8l yo ansanm te bay trant pye.",
    "Li f\u00E8 yo f\u00E8 yon rido pou py\u00E8s ki apa n\u00E8t pou Sey\u00E8 a ak twal ble, twal wouj, twal viol\u00E8t. Li f\u00E8 bwode p\u00F2tre zanj cheriben sou rido a tou.",
    "Salomon f\u00E8 f\u00E8 de gwo poto won. Yo chak te gen senkannde pye wot\u00E8. Li mete yo kanpe devan Tanp lan. T\u00E8t poto yo te mezire s\u00E8t pye edmi wot\u00E8.",
    "Li f\u00E8 ti chenn mare yonn ak l\u00F2t, li mete yo f\u00E8 wonn anwo t\u00E8t poto yo ansanm ak p\u00F2tre grenad li mare nan ti chenn yo.",
    "Li mete poto yo devan Tanp lan, yo yonn chak b\u00F2 p\u00F2tay la. Yo rele sa ki te b\u00F2 dwat la Jakin, sa ki te b\u00F2 g\u00F2ch la Boaz."
  ],
  [
    "Salomon f\u00E8 f\u00E8 tou yon lot\u00E8l kwiv kare kare, ki te mezire trant pye laj\u00E8 sou trant pye long\u00E8 ak kenz pye wot\u00E8.",
    "Li f\u00E8 f\u00E8 ank\u00F2 yon gwo basen an kwiv tou won pou mete dlo. Basen lan te mezire kenz pye laj\u00E8 ak s\u00E8t pye edmi wot\u00E8. Le ou mezire wonn li, li ba ou karannsenk pye.",
    "Sou tout wonn basen lan sou dey\u00F2, te gen de ranje p\u00F2tre ki sanble p\u00F2tre b\u00E8f. Yo te an kwiv, yon ti jan anba reb\u00F2 a. Te gen dis p\u00F2tre pou chak pye edmi. Yo te f\u00E8 yon s\u00E8l k\u00F2 ak basen lan. Yo te koule yo ansanm.",
    "Basen lan te chita sou do douz towo f\u00E8t an kwiv. Fas yo bay sou dey\u00F2, fas twa bay sou sol\u00E8y leve, fas twa bay sou b\u00F2 n\u00F2, fas twa bay sou sol\u00E8y kouche ak fas twa bay sou b\u00F2 sid. Basen lan menm te chita sou d\u00E8y\u00E8 yo ki te bay sou anndan.",
    "Reb\u00F2 basen lan te gen twa pous epes\u00E8. Reb\u00F2 a te tankou reb\u00F2 yon tas. Li te f\u00E8 yon ti vire sou dey\u00F2 tankou yon fl\u00E8 ki louvri. Basen lan te ka kenbe kenzmil (15.000) galon dlo konsa.",
    "Li f\u00E8 f\u00E8 dis l\u00F2t basen an kwiv. Li mete senk sou b\u00F2 dwat ak senk sou b\u00F2 g\u00F2ch. Se la yo te lave vyann b\u00E8t yo te gen pou boule n\u00E8t sou lot\u00E8l la. Pr\u00E8t yo menm te s\u00E8vi ak dlo ki te nan gwo basen lan pou lave k\u00F2 yo.",
    "Salomon f\u00E8 f\u00E8 dis gwo lanp s\u00E8t branch an l\u00F2, dapre jan pou yo te f\u00E8 yo a. Li mete yo nan Tanp lan, senk sou b\u00F2 g\u00F2ch, senk sou b\u00F2 dwat.",
    "Li f\u00E8 f\u00E8 dis tab pou mete nan Tanp lan tou, senk sou b\u00F2 g\u00F2ch, senk sou b\u00F2 dwat. Li f\u00E8 f\u00E8 san b\u00F2l an l\u00F2.",
    "Li f\u00E8 yo bati lakou anndan an pou pr\u00E8t yo ak gwo lakou a ak tout p\u00F2tay li yo. Tout p\u00F2tay yo te kouvri ak kwiv.",
    "Li f\u00E8 mete gwo basen lan menm sou b\u00F2 dwat Tanp lan, nan kwen sid\u00E8s la.",
    "Iram te f\u00E8 plato pou sann dife, p\u00E8l ak kiv\u00E8t. Se konsa li te fin f\u00E8 tout travay Salomon te mande l\u0027 f\u00E8 pou Tanp Sey\u00E8 a.",
    "Men sa li te f\u00E8: de gwo poto won yo, de bl\u00F2k won yon ti jan pi gwo pou ale sou t\u00E8t poto yo, ak desen ti chenn mare yonn ak l\u00F2t ki te kouvri de bl\u00F2k t\u00E8t poto yo,",
    "katsan (400) p\u00F2tre grenad ki pou ale sou de ran nan desen ki kouvri bl\u00F2k won ki sou t\u00E8t poto yo,",
    "dis kabwa yo, dis basen ki pou ale sou kabwa yo,",
    "yon gwo basen tou won pou mete dlo, douz towo pou soutni basen lan,",
    "plato pou sann yo, p\u00E8l yo ak fouch\u00E8t yo. B\u00F2s Iram te f\u00E8 tout bagay sa yo an kwiv poli pou Tanp Sey\u00E8 a, dapre l\u00F2d li te resevwa nan men wa Salomon.",
    "Wa a te f\u00E8 fonn yo nan moul t\u00E8 nan fon Jouden an, ant lavil Souk\u00F2t ak lavil Zaretan.",
    "Te sit\u00E8lman gen anpil bagay f\u00E8t an kwiv, Salomon pa t\u0027 chache konn p\u00E8z yo.",
    "Salomon f\u00E8 f\u00E8 tout m\u00E8b an l\u00F2 yo te bezwen pou Tanp lan: lot\u00E8l la, tab pou pen yo mete apa pou Bondye yo,",
    "gwo lanp s\u00E8t branch yo ak t\u00E8t lanp f\u00E8t ak bon l\u00F2 yo ki f\u00E8t pou limen devan py\u00E8s yo mete apa n\u00E8t pou Sey\u00E8 a, jan pou yo f\u00E8 l\u0027 la,",
    "fl\u00E8 yo, lanp yo ak pens\u00E8t pou gwo lanp s\u00E8t branch yo,",
    "kouto yo, gode yo, b\u00F2l yo, recho pou pote chabon tou limen yo. Tout bagay sa yo te f\u00E8t ak bon jan l\u00F2. Batan p\u00F2t ki bay sou dey\u00F2 Tanp lan ak batan p\u00F2t ki bay sou py\u00E8s ki apa n\u00E8t pou Sey\u00E8 a te kouvri n\u00E8t ak l\u00F2 tou."
  ],
  [
    "L\u00E8 wa Salomon te fin f\u00E8 travay bati tanp Sey\u00E8 a, li f\u00E8 yo pote tout ajan, tout l\u00F2 ansanm ak tout l\u00F2t bagay David, papa l\u0027, te ofri bay Sey\u00E8 a. Li f\u00E8 mete yo nan chanm trez\u00F2 Tanp lan.",
    "Apre sa, Salomon bay l\u00F2d pou tout gwo ch\u00E8f p\u00E8p Izray\u00E8l yo ansanm ak tout ch\u00E8f branch fanmi yo ak l\u00F2t ch\u00E8f fanmi p\u00E8p Izray\u00E8l la sanble devan l\u0027 lavil Jerizal\u00E8m pou yo al pran Bwat Kontra Sey\u00E8 a nan lavil David la, lavil Siyon an, pou yo pote l\u0027 nan Tanp lan.",
    "Pandan f\u00E8t Joupa yo, nan sety\u00E8m mwa a, tout p\u00E8p Izray\u00E8l la reyini ansanm ak wa Salomon.",
    "L\u00E8 tout ch\u00E8f p\u00E8p Izray\u00E8l yo fin reyini, moun Levi yo pran Bwat Kontra a,",
    "yo pote l\u0027 nan Tanp lan ansanm ak Tant Randevou Sey\u00E8 a ak tout bagay yo te mete ladan l\u0027 apa pou Sey\u00E8 a. Se pr\u00E8t yo ak moun Levi yo ki te pote yo.",
    "Wa Salomon ansanm ak tout p\u00E8p Izray\u00E8l la sanble devan Bwat Kontra a. Yo touye b\u00E8f, kabrit ak mouton an kantite pou Bondye. Moun pa t\u0027 ka konte konbe b\u00E8t yo te touye jou sa a sit\u00E8lman yo te anpil.",
    "L\u00E8 yo fini, pr\u00E8t yo pote Bwat Kontra a nan py\u00E8s ki apa n\u00E8t pou Sey\u00E8 a anndan tanp lan, yo mete l\u0027 nan mitan de p\u00F2tre zanj cheriben yo.",
    "Z\u00E8l zanj cheriben yo te louvri, yo te kouvri tout kote Bwat Kontra a ye a ansanm ak poto ki s\u00E8vi pou pote l\u0027 yo.",
    "Si yon moun kanpe sou devan py\u00E8s ki apa n\u00E8t pou Sey\u00E8 a, yo ka w\u00E8 pwent poto yo nan kote ki apa pou Bondye a t\u00E8lman yo te long. Men, ou pa ka w\u00E8 yo l\u00F2t kote ank\u00F2. Jouk koulye a poto yo la toujou.",
    "Nan Bwat Kontra a pa t\u0027 gen pase de moso w\u00F2ch plat Moyiz te mete ladan l\u0027 yo depi sou m\u00F2n Or\u00E8b la. Se sou m\u00F2n sa a Sey\u00E8 a te pase kontra a ak moun p\u00E8p Izray\u00E8l yo l\u00E8 yo t\u0027ap soti kite peyi Lejip la.",
    "Pr\u00E8t yo soti nan py\u00E8s ki apa n\u00E8t pou Sey\u00E8 a. Tout pr\u00E8t ki te la yo te mete yo nan kondisyon pou yo f\u00E8 s\u00E8vis pou Bondye, san yo pa tann tou pa yo pou yo pran s\u00E8vis.",
    "Tout moun Levi ki te sanba yo, depi Asaf, Eyman ak Jedoutoun jouk tout pitit yo ak l\u00F2t fanmi yo, te kanpe sou b\u00F2 sol\u00E8y leve lot\u00E8l la ak rad blan sou yo. Yo te gen senbal, bandjo, gita. L\u00E8fini, te gen sanven (120) pr\u00E8t b\u00F2 kote yo ki t\u0027ap k\u00F2nen twonp\u00E8t.",
    "L\u00E8 tout moun sa yo mete ansanm pou yo pran k\u00F2nen twonp\u00E8t, pou yo chante f\u00E8 lwanj Bondye, pou di li m\u00E8si, nan mitan b\u00E8l mizik yo t\u0027ap jwe nan twonp\u00E8t ak senbal ak l\u00F2t enstriman mizik yo, ou tande vwa moun yo ki t\u0027ap chante: Lwanj pou Sey\u00E8 a, paske li bon! Li p\u0027ap janm sispann renmen nou! L\u00E8 sa a, nwaj la plen Tanp Sey\u00E8 a n\u00E8t.",
    "Pout\u00E8t nwaj la, pr\u00E8t yo pa t\u0027 ka rete f\u00E8 s\u00E8vis yo, paske limy\u00E8 prezans Sey\u00E8 a te plen Tanp lan n\u00E8t."
  ],
  [
    "L\u00E8 sa a, Salomon di konsa: -Sey\u00E8, ou di ou pito viv kote ki f\u00E8 nwa.",
    "Koulye a, mwen bati yon tanp pou ou ka rete, yon kay kote ou pral viv pou tout tan.",
    "L\u00E8fini, wa a vire, li bay p\u00E8p Izray\u00E8l la fas. Tout p\u00E8p la te kanpe. Li mande benediksyon Bondye pou p\u00E8p la,",
    "li di: -Lwanj pou Sey\u00E8 a, Bondye p\u00E8p Izray\u00E8l la! Av\u00E8k f\u00F2s kouraj li, li kenbe pwom\u00E8s li te f\u00E8 David, papa m\u0027 lan, l\u00E8 li te di l\u0027 konsa:",
    "Depi jou mwen te f\u00E8 p\u00E8p mwen an soti kite peyi Lejip, mwen pa janm chwazi yon lavil nan tout peyi p\u00E8p Izray\u00E8l la pou yo bati yon tanp ladan l\u0027 pou mwen rete, ni mwen pa t\u0027 chwazi pesonn pou gouv\u00E8nen p\u00E8p mwen an, p\u00E8p Izray\u00E8l la.",
    "Men koulye a, mwen chwazi lavil Jerizal\u00E8m pou se la yo f\u00E8 s\u00E8vis pou mwen, l\u00E8fini mwen chwazi David pou li gouv\u00E8nen p\u00E8p mwen an.",
    "David, papa m\u0027, te f\u00E8 lide bati yon tanp pou Sey\u00E8 a, Bondye p\u00E8p Izray\u00E8l la,",
    "Men, Sey\u00E8 a te di l\u0027: Ou byen f\u00E8t gen lide bati yon kay pou mwen.",
    "Men, se pa ou ki va bati l\u0027. Se pw\u00F2p pitit gason w\u0027ap f\u00E8 a ki va bati tanp lan pou mwen.",
    "Koulye a, Sey\u00E8 a kenbe pwom\u00E8s li. Jan li te di l\u0027 la, se mwen menm ki nan plas David, papa m\u0027. Mwen chita sou fot\u00E8y wa Izray\u00E8l la. Mwen bati yon tanp pou Sey\u00E8 a, Bondye p\u00E8p Izray\u00E8l la.",
    "L\u00E8fini, mwen f\u00E8 yon plas ladan l\u0027 pou Bwat Kontra Sey\u00E8 a, kontra li te pase ak moun p\u00E8p Izray\u00E8l yo.",
    "Apre sa, Salomon al kanpe devan lot\u00E8l Sey\u00E8 a, devan tout p\u00E8p Izray\u00E8l la, li leve de men l\u0027 anl\u00E8 pou l\u0027 lapriy\u00E8.",
    "Salomon te f\u00E8 f\u00E8 yon platf\u00F2m an kwiv. Li f\u00E8 yo mete l\u0027 nan mitan lakou a. Platf\u00F2m lan te kare kare, wit pye long\u00E8, wit pye laj\u00E8 ak senk pye wot\u00E8. Li moute sou li, li mete ajenou devan tout p\u00E8p Izray\u00E8l la. Li leve de men l\u0027 anl\u00E8,",
    "epi li di: -Sey\u00E8, ou menm ki Bondye p\u00E8p Izray\u00E8l la, pa gen Bondye tankou ou ni nan sy\u00E8l ni sou lat\u00E8. Ou kenbe kontra ou te siyen ak p\u00E8p ou a. Ou moutre jan ou renmen moun k\u0027ap s\u00E8vi ou ak tout k\u00E8 yo.",
    "Ou te kenbe pwom\u00E8s ou te f\u00E8 David, papa m\u0027, s\u00E8vit\u00E8 ou la. Tou sa ou te di w\u0027ap f\u00E8, ou f\u00E8 l\u0027 rive vre j\u00F2di a ak f\u00F2s pony\u00E8t ou.",
    "Se pout\u00E8t sa, Sey\u00E8, Bondye p\u00E8p Izray\u00E8l la, m\u0027ap mande ou pou ou kenbe l\u00F2t pwom\u00E8s ou te f\u00E8 David, papa m\u0027, s\u00E8vit\u00E8 ou la, l\u00E8 ou te di l\u0027 va toujou gen yonn nan pitit li yo pou gouv\u00E8nen p\u00E8p Izray\u00E8l la, depi yo veye jan y\u0027ap mache pou yo mennen bak yo devan ou jan li menm li te f\u00E8 l\u0027 la.",
    "Se konsa, Sey\u00E8, Bondye p\u00E8p Izray\u00E8l la, f\u00E8 tout bagay rive jan ou te f\u00E8 pwom\u00E8s la bay David, s\u00E8vit\u00E8 ou la.",
    "Men, Bondye, \u00E8ske ou ka rete tout bon sou lat\u00E8 ak moun? Ata sy\u00E8l la pa laj ase pou l\u0027 kenbe ou! Ale w\u00E8 pou ti kay mwen bati pou ou la a!",
    "Sey\u00E8, Bondye m\u0027, tanpri, se s\u00E8vit\u00E8 ou mwen ye! Tanpri, tande jan m\u0027ap lapriy\u00E8 nan pye ou. Koute jan m\u0027ap rele nan z\u00F2r\u00E8y ou j\u00F2di a. Tande jan m\u0027ap rele, jan m\u0027ap lapriy\u00E8 nan pye ou.",
    "Lajounen kou lannwit, voye je ou sou tanp lan, tanp kote ou te di w\u0027ap toujou la a. Koute lapriy\u00E8 mwen menm, s\u00E8vit\u00E8 ou la, m\u0027ap f\u00E8 nan pye ou.",
    "Wi, koute lapriy\u00E8 m\u0027ap f\u00E8 ak lapriy\u00E8 p\u00E8p Izray\u00E8l ou a ap f\u00E8 nan pye ou isit la. Nan sy\u00E8l kote ou rete a, koute lapriy\u00E8 nou, padonnen nou.",
    "L\u00E8 y\u0027a pote plent pou yon moun ki f\u00E8 fr\u00E8 l\u0027 yon bagay mal, si yo mande l\u0027 pou l\u0027 f\u00E8 s\u00E8man se pa vre, epi li vin f\u00E8 s\u00E8man an devan lot\u00E8l ou a, nan tanp sa a,",
    "ou menm, Sey\u00E8 ki nan sy\u00E8l la, w\u0027a tande, w\u0027a f\u00E8 sa ki gen pou f\u00E8t la. W\u0027a jije s\u00E8vit\u00E8 ou yo. W\u0027a pini moun ki koupab la, w\u0027a f\u00E8 chatiman li merite a tonbe sou t\u00E8t li. W\u0027a f\u00E8 rekon\u00E8t l\u00E8 yon moun inonsan pou yo ka rann li jistis.",
    "L\u00E8 l\u00E8nmi va bat p\u00E8p Izray\u00E8l la paske p\u00E8p la te peche kont ou, si yo tounen vin jwenn ou, si yo f\u00E8 lwanj pou ou, si yo vin lapriy\u00E8 nan pye ou isit la nan kay sa a,",
    "tanpri, kote ou ye nan sy\u00E8l la, koute yo. Padonnen peche p\u00E8p Izray\u00E8l ou a, f\u00E8 yo tounen nan peyi ou te ba yo ansanm ak zans\u00E8t yo a.",
    "L\u00E8 va gen chechr\u00E8s nan peyi a san yon ti degout lapli, paske p\u00E8p la te peche kont ou, si yo r\u00E8gr\u00E8t sa yo te f\u00E8 a paske ou te pini yo, si yo vin lapriy\u00E8 isit la, si yo f\u00E8 lwanj ou,",
    "tanpri, kote ou ye nan sy\u00E8l la, koute yo. Padonnen peche s\u00E8vit\u00E8 ou yo ak peche moun p\u00E8p Izray\u00E8l ou yo. Moutre yo bon chemen pou yo pran an. Apre sa, Sey\u00E8, w\u0027a voye lapli sou peyi ou te bay p\u00E8p ou a pou l\u0027 rele l\u0027 pa l\u0027 la.",
    "L\u00E8 va gen grangou nan peyi a, osinon l\u00E8 move maladi lap\u00E8s va tonbe sou li, l\u00E8 plant yo va cheche nan van cho, l\u00E8 krik\u00E8t ak chwal bondye va ravaje jaden yo, l\u00E8 l\u00E8nmi va s\u00E8nen lavil nou yo pou atake p\u00E8p la, l\u00E8 nenp\u00F2t maladi osinon nenp\u00F2t mal\u00E8 va tonbe sou p\u00E8p la,",
    "koute lapriy\u00E8 y\u0027ap f\u00E8 nan pye ou. L\u00E8 nenp\u00F2t moun osinon tout p\u00E8p la va lapriy\u00E8 nan pye ou, l\u00E8 y\u0027a r\u00E8gr\u00E8t sa yo f\u00E8 a, l\u00E8 y\u0027a leve men yo nan direksyon tanp lan pou yo lapriy\u00E8 ou,",
    "tanpri, kote ou ye nan sy\u00E8l kote ou rete a, koute lapriy\u00E8 yo, padonnen yo. Bay chak moun sa yo merite, paske ou konnen sa ki nan k\u00E8 yo. Se ou menm ki konnen sa ki nan fon k\u00E8 moun.",
    "Wi, w\u0027a bay chak moun sa yo merite, konsa p\u00E8p ou a va gen krentif pou ou, y\u0027a mache nan chemen ou mete devan yo, pandan tout tan y\u0027ap viv sou t\u00E8 ou te bay zans\u00E8t nou yo.",
    "Menm l\u00E8 yon moun l\u00F2t nasyon ki pa f\u00E8 pati p\u00E8p ou a soti byen lwen vini pout\u00E8t ou, paske li tande jan n\u0027ap nonmen non ou, li tande pale tout b\u00E8l bagay w\u0027ap f\u00E8 av\u00E8k f\u00F2s kouraj ou, si li vin lapriy\u00E8 nan tanp sa a,",
    "tanpri, nan sy\u00E8l kote ou rete a, koute lapriy\u00E8 li. W\u0027a f\u00E8 pou li tou sa li mande ou. Konsa, tout p\u00E8p sou lat\u00E8 va konnen ou. Y\u0027a gen krentif pou ou tankou p\u00E8p Izray\u00E8l ou a gen krentif pou ou. Y\u0027a konnen tanp mwen bati pou ou a, se la pou yo vin adore ou.",
    "L\u00E8 p\u00E8p ou a va soti al goumen kont l\u00E8nmi l\u0027 yo, nenp\u00F2t ki b\u00F2 w\u0027a voye yo, l\u00E8 y\u0027a vire t\u00E8t yo nan direksyon lavil ou chwazi a ak nan direksyon Tanp mwen bati pou ou a pou yo lapriy\u00E8 nan pye ou,",
    "tanpri, nan sy\u00E8l kote ou rete a, koute lapriy\u00E8 yo. Koute lapriy\u00E8 y\u0027ap f\u00E8 nan pye ou, defann k\u00F2z yo.",
    "L\u00E8 p\u00E8p ou a va peche kont ou, paske pa gen moun ki pa f\u00E8 peche, l\u00E8 w\u0027a move sou yo, l\u00E8 w\u0027a lage yo nan men l\u00E8nmi yo ki va f\u00E8 yo prizonye, ki va dep\u00F2te yo nan l\u00F2t peyi, li te m\u00E8t toupre, li te m\u00E8t byen lwen,",
    "antan yo la nan peyi kote l\u00E8nmi yo te dep\u00F2te yo a, si yo r\u00E8gr\u00E8t sa yo te f\u00E8, si yo lapriy\u00E8 nan pye ou, si yo rekon\u00E8t yo te f\u00E8 sa ki mal, si yo rekon\u00E8t yo te peche, si yo rekon\u00E8t yo ant\u00F2,",
    "si yo tounen vin jwenn ou ak tout k\u00E8 yo ak tout nanm yo, antan yo nan peyi kote l\u00E8nmi te dep\u00F2te yo a, si yo vire t\u00E8t yo nan direksyon peyi ou te bay zans\u00E8t yo a, nan direksyon lavil ou te chwazi a, nan direksyon Tanp mwen bati pou ou a, pou yo lapriy\u00E8 ou,",
    "tanpri, koute lapriy\u00E8 y\u0027ap f\u00E8 nan pye ou, kote ou ye nan sy\u00E8l kote ou rete a. Koute lapriy\u00E8 yo, defann k\u00F2z yo. Padonnen p\u00E8p ou a tout peche yo te f\u00E8 kont ou yo.",
    "Koulye a, Bondye mwen, louvri je ou, koute lapriy\u00E8 n\u0027ap f\u00E8 nan pye ou isit la.",
    "Koulye a, leve non, Sey\u00E8, Bondye! Vin kote pou ou pran repo a! Vini non ansanm ak Bwat Kontra ou la ki f\u00E8 w\u00E8 jan ou gen pouvwa. Se pou pr\u00E8t yo f\u00E8 konnen jan ou bay p\u00E8p ou a delivrans! Se pou tout p\u00E8p ou a rele t\u00E8lman yo kontan!",
    "Pout\u00E8t pwom\u00E8s ou te f\u00E8 David, s\u00E8vit\u00E8 ou la, tanpri, Sey\u00E8, pa vire do bay moun ou te chwazi a!"
  ],
  [
    "L\u00E8 wa Salomon fin f\u00E8 lapriy\u00E8 sa a, dife desann soti nan sy\u00E8l la, li boule b\u00E8t yo te ofri sou lot\u00E8l la ak l\u00F2t p\u00F2syon vyann yo te ofri.",
    "Anmenmtan an, limy\u00E8 prezans Sey\u00E8 a te plen Tanp lan.",
    "L\u00E8 tout moun p\u00E8p Izray\u00E8l yo w\u00E8 dife desann soti nan sy\u00E8l la ak b\u00E8l limy\u00E8 prezans Sey\u00E8 a ki te klere tout anndan Tanp lan, yo mete ajenou, yo bese t\u00E8t yo jouk fwon yo rive sou dal pave a, yo adore Bondye, yo t\u0027ap f\u00E8 lwanj Sey\u00E8 a, yo di l\u0027 m\u00E8si paske li bon, paske li p\u0027ap janm sispann renmen yo.",
    "Apre sa, wa Salomon ansanm ak tout p\u00E8p Izray\u00E8l ki te la a ofri b\u00E8t pou yo touye pou Sey\u00E8 a.",
    "Wa Salomon te ofri venndemil (22.000) towo ak sanvenmil (120.000) mouton pou mande Bondye padon. Se konsa wa a ansanm ak tout moun p\u00E8p Izray\u00E8l yo te mete Tanp lan apa pou Sey\u00E8 a.",
    "Pr\u00E8t yo te rete nan plas yo te ba yo nan Tanp lan. Devan yo se te moun Levi yo ki t\u0027ap f\u00E8 lwanj Sey\u00E8 a ak enstriman mizik wa David te f\u00E8 f\u00E8 pou jwe pandan y\u0027ap chante chante ki di: Paske li p\u0027ap janm sispann renmen nou. Pr\u00E8t yo t\u0027ap k\u00F2nen twonp\u00E8t, tout p\u00E8p Izray\u00E8l la menm te rete kanpe.",
    "Menm jou sa a, Salomon mete mitan gwo lakou ki devan Tanp Sey\u00E8 a apa pou Bondye. L\u00E8fini, se la li ofri b\u00E8t pou boule n\u00E8t pou Sey\u00E8 a, ak gr\u00E8s b\u00E8t yo te touye pou mande Bondye padon, paske lot\u00E8l kwiv Salomon te f\u00E8 f\u00E8 a te tw\u00F2 piti pou pran tout ofrann b\u00E8t yo te touye pou boule n\u00E8t pou Sey\u00E8 a, grenn jaden yo ak gr\u00E8s b\u00E8t yo te touye pou mande Bondye padon.",
    "L\u00E8 sa a, Salomon ansanm ak tout p\u00E8p Izray\u00E8l la fete f\u00E8t Joupa yo pandan s\u00E8t jou. Foul moun te soti depi Pas Amat la nan n\u00F2 jouk sou fwonty\u00E8 ak peyi Lejip la nan sid, yo vin fete la.",
    "Yo pase s\u00E8t jou ap f\u00E8 s\u00E8vis pou mete lot\u00E8l la apa pou s\u00E8vis Bondye, l\u00E8fini yo pase s\u00E8t jou ank\u00F2 ap f\u00E8 f\u00E8t. Sou wity\u00E8m jou f\u00E8t la, yo f\u00E8 yon gwo s\u00E8vis pou f\u00E8men seremoni an.",
    "Nan denmen, ki vle di nan venntwazy\u00E8m jou sety\u00E8m mwa a, Salomon voye tout moun tounen lakay yo. Yo tout t\u0027ap f\u00E8 f\u00E8t, yo al lakay yo ak k\u00E8 kontan, paske sa te f\u00E8 yo plezi pou w\u00E8 tou sa Sey\u00E8 a te f\u00E8 pou David, pou Salomon ak pou p\u00E8p Izray\u00E8l li a.",
    "L\u00E8 wa Salomon fin bati Tanp Sey\u00E8 a ansanm ak pal\u00E8 wa a, l\u00E8 li fin f\u00E8 tou sa li te gen lide f\u00E8 nan yo,",
    "Sey\u00E8 a f\u00E8 Salomon w\u00E8 l\u0027 ank\u00F2 yon jou lannwit. Li di l\u0027 konsa: -Mwen tande lapriy\u00E8 ou f\u00E8 nan pye m\u0027. M\u0027 chwazi kay sa a pou s\u00E8vi kote pou yo vin touye b\u00E8t pou mwen.",
    "Si mwen ta rive f\u00E8men sy\u00E8l la pou lapli pa tonbe, si mwen ta voye krik\u00E8t pou devore peyi a, si mwen ta voye move maladi sou p\u00E8p la,",
    "l\u00E8 sa a si p\u00E8p ki pote non m\u0027 lan lapriy\u00E8 nan pye m\u0027, si yo soum\u00E8t devan mwen, si yo pran chache m\u0027 ank\u00F2, si yo vire do bay vye peche yo t\u0027ap f\u00E8 yo, m\u0027ap tande yo nan sy\u00E8l kote m\u0027 ye a, m\u0027ap padonnen peche yo, m\u0027ap f\u00E8 peyi a kanpe ank\u00F2.",
    "Depi j\u00F2di a, je m\u0027 louvri, z\u00F2r\u00E8y mwen pare pou m\u0027 tande tout lapriy\u00E8 y\u0027ap f\u00E8 isit la.",
    "Depi j\u00F2di a, mwen chwazi kay sa a, mwen mete l\u0027 apa pou mwen. Se la pou yo f\u00E8 s\u00E8vis pou mwen. M\u0027ap veye l\u0027, m\u0027ap pwoteje l\u0027 chak jou.",
    "Ou menm pou t\u00E8t pa ou, si ou mache devan m\u0027 tankou David, papa ou, si ou f\u00E8 tou sa mwen mande ou f\u00E8, si ou koute l\u00F2d ak bon prensip mwen yo,",
    "m\u0027a kenbe gouv\u00E8nman ou lan chita jan mwen te pwom\u00E8t David, papa ou la, l\u00E8 m\u0027 te di l\u0027 ap toujou gen yon moun nan fanmi li ki pou gouv\u00E8nen p\u00E8p Izray\u00E8l la.",
    "Men, si ou menm osinon yonn nan pitit ou yo vire do ban mwen, si nou pa f\u00E8 sa m\u0027 mande nou f\u00E8, si nou pa koute l\u00F2d mwen ban nou, si n al s\u00E8vi l\u00F2t bondye, si n\u0027 al adore l\u00F2t bondye,",
    "l\u00E8 sa a, m\u0027ap wete p\u00E8p Izray\u00E8l la nan peyi mwen ba yo a. M\u0027ap vire do bay tanp mwen te mete apa tankou kote pou yo f\u00E8 s\u00E8vis pou mwen an. Moun toupatou va pase l\u0027 nan betiz, y\u0027a f\u00E8 chante sou li.",
    "Kay sa a ki te sit\u00E8lman b\u00E8l pral tounen yon pil mazi. Tout moun ki va pase b\u00F2 la a va sezi, y\u0027a mete men nan bouch, y\u0027a mande poukisa Sey\u00E8 a f\u00E8 peyi a ak tanp lan sa.",
    "Y\u0027a reponn: Se paske yo te vire do bay Sey\u00E8 a, Bondye zans\u00E8t yo a, ki te f\u00E8 yo soti kite peyi Lejip. Yo kouri d\u00E8y\u00E8 l\u00F2t bondye, yo f\u00E8 s\u00E8vis pou yo, yo adore yo. Se pout\u00E8t sa Sey\u00E8 a te voye gwo mal\u00E8 sa a sou yo."
  ],
  [
    "Wa Salomon te pran ventan pou l\u0027 bati kay Sey\u00E8 a ak kay pa li a.",
    "Li rebati tout lavil wa Iram te ba li, li voye moun p\u00E8p Izray\u00E8l al rete ladan yo.",
    "Apre sa, li al atake lavil Amat nan Zoba, li pran li.",
    "Li rebati lavil Tadm\u00F2 nan dez\u00E8 a ansanm ak tout lavil nan z\u00F2n Amat la pou sevi depo pwovizyon.",
    "Salomon rebati B\u00E8towon anwo ak B\u00E8towon anba, li byen pwoteje yo ak miray ranpa, gwo p\u00F2tay ak ba pou f\u00E8men yo.",
    "Li rebati lavil Balat, tout lavil kote li te f\u00E8 depo pwovizyon, tout lavil kote yo te gade chwal li yo ansanm ak cha lag\u00E8 yo. Li bati tou sa li te f\u00E8 lide bati nan lavil Jerizal\u00E8m, nan peyi Liban ak nan tout l\u00F2t peyi ki te sou z\u00F2d li yo.",
    "-(we v\u00E8s\u00E8 pwochen)",
    "L\u00E8 moun Izray\u00E8l yo te fin pran peyi Kanaran an pou yo, gen anpil nan moun ansyen m\u00E8t peyi a yo pa t\u0027 touye. Yo te kite yo rete nan peyi a. Te gen moun Amori, moun Et, moun Ferezi, moun Iva ak moun Jebis. Se pitit moun sa yo Salomon te pran s\u00E8vi esklav pou f\u00E8 k\u00F2ve. Se sa k\u0027ap f\u00E8t jouk jounen j\u00F2di a.",
    "Salomon pa t\u0027 f\u00E8 ankenn moun nan p\u00E8p Izray\u00E8l la s\u00E8vi esklav. Li te f\u00E8 yo s\u00E8vi s\u00F2lda, ofisye, ch\u00E8f, kaptenn ak k\u00F2mandan cha lag\u00E8 yo ak kavalye yo.",
    "Te gen desansenkant (250) moun gouv\u00E8n\u00E8 yo te chwazi pou s\u00E8vi f\u00F2mann. Se yo ki te reskonsab kontwole tout travay ki t\u0027ap f\u00E8t yo.",
    "Salomon f\u00E8 madanm li, pitit fi farawon an, kite lavil David, al rete nan kay li te bati pou li a. Li t\u0027ap di nan k\u00E8 l\u0027: Ata madanm mwen pa gen dwa rete nan kay David, wa peyi Izray\u00E8l la, paske tout kote Bwat Kontra Sey\u00E8 a te pase se kote ki f\u00E8t pou rete apa pou Bondye.",
    "Salomon te ofri b\u00E8t pou yo boule n\u00E8t pou Bondye sou lot\u00E8l li te f\u00E8 bati pou Sey\u00E8 a devan Tanp lan.",
    "Li ofri b\u00E8t pou yo boule n\u00E8t pou Sey\u00E8 a, dapre l\u00F2d Moyiz te bay nan lalwa a pou chak jou f\u00E8t: pou jou repo yo, pou jou lalin nouv\u00E8l yo, ak pou twa gwo f\u00E8t yo fete chak lanne yo, ki vle di: F\u00E8t Pen san ledven yo, F\u00E8t Rek\u00F2t yo ak F\u00E8t Joupa yo.",
    "Dapre regleman David, papa l\u0027, te bay, li mete chak gwoup nan travay pa yo, pr\u00E8t yo pou f\u00E8 s\u00E8vis pou Bondye, moun Levi yo pou f\u00E8 lwanj Sey\u00E8 a epi pou ede pr\u00E8t yo nan travay yo dapre sa ki pou f\u00E8t chak jou f\u00E8t yo. Li bay chak gwoup gad p\u00F2tay Tanp lan l\u00E8 travay yo nan chak p\u00F2tay, dapre l\u00F2d David, moun Bondye a, te kite.",
    "Se konsa, yo te swiv tout ti detay ki nan l\u00F2d wa David te bay pou pr\u00E8t yo ak pou moun Levi yo, ata l\u00F2d li te bay pou trez\u00F2 Tanp lan.",
    "Se konsa tout travay Salomon te vle f\u00E8 a te fin f\u00E8t, depi jou yo t\u0027ap fouye fondasyon Tanp Sey\u00E8 a jouk yo fini l\u0027. Tanp Sey\u00E8 a pa t\u0027 manke anyen ank\u00F2 pou l\u0027 fini.",
    "Apre sa, Salomon ale lavil Ezyongeb\u00E8 ak lavil Elat b\u00F2 Lanm\u00E8 Wouj la, nan p\u00F2syon t\u00E8 ki pou moun Edon yo.",
    "Wa Iram te voye batiman ansanm ak moun peyi l\u0027 ki te konn lanm\u00E8 bay Salomon pou s\u00E8vi ansanm ak moun Salomon yo sou batiman yo. Se ch\u00E8f ki t\u0027ap s\u00E8vi nan gouv\u00E8nman Iram yo ki te vin renm\u00E8t batiman yo. Maren Iram yo vwayaje ansanm ak moun pa Salomon yo rive peyi Ofi, kote yo al chache tr\u00E8z t\u00F2n l\u00F2 pote bay Salomon."
  ],
  [
    "Larenn peyi Saba tande pale ki kalite moun Salomon te ye. Li vwayaje pou lavil Jerizal\u00E8m pou l\u0027 sonde konesans Salomon av\u00E8k k\u00E8k keksyon difisil. Se konsa, li mennen anpil moun av\u00E8 l\u0027 ak anpil chamo chaje od\u00E8, f\u00E8y santi bon, kantite l\u00F2 ak py\u00E8 koute ch\u00E8. L\u00E8 li rive devan Salomon, li poze l\u0027 tout kalite keksyon li te f\u00E8 lide mande l\u0027.",
    "Salomon menm reponn tout keksyon l\u0027 yo. pa t\u0027 gen anyen ki te tw\u00F2 difisil pou li reponn.",
    "Larenn peyi Saba a w\u00E8 jan Salomon te gen anpil bon konprann. Li w\u00E8 pal\u00E8 li te bati a.",
    "Li w\u00E8 kalite manje yo te s\u00E8vi sou tab li, kay li te f\u00E8 bati pou ch\u00E8f li yo, jan li te \u00F2ganize moun k\u0027ap travay nan pal\u00E8 a, rad inif\u00F2m yo te genyen, domestik ki t\u0027ap s\u00E8vi l\u0027 bweson ak b\u00E8t li te ofri pou boule n\u00E8t pou Sey\u00E8 a nan Tanp lan. L\u00E8 li w\u00E8 tou sa, li p\u00E8di lapaw\u00F2l sit\u00E8lman li te sezi.",
    "Li di wa Salomon konsa: -Sa m\u0027 te tande nan peyi m\u0027 sou ou ak sou bon konprann ou an, se te vre!",
    "Men, mwen pa t\u0027 vle kw\u00E8 toutotan mwen pa t\u0027 vini w\u00E8 ak je pa mwen. Men, sa m\u0027 te tande a se pa mwatye sa m\u0027 w\u00E8 a. Bon konprann ou ak rich\u00E8s ou pi plis pase sa yo te di a.",
    "Ala b\u00E8l chans moun pa ou yo genyen! Ala b\u00E8l chans pou moun k\u0027ap travay av\u00E8 ou yo! Yo toujou la devan ou ap tande b\u00E8l paw\u00F2l k\u0027ap soti nan bouch ou!",
    "Lwanj pou Sey\u00E8 a, Bondye ou la! Li moutre jan li kontan av\u00E8 ou. Li mete ou chita sou fot\u00E8y li a pou ou te ka wa peyi Izray\u00E8l la. Li menm ki renmen peyi Izray\u00E8l la, li vle pou peyi a pa janm dispar\u00E8t. Li mete ou wa pou ou ka kenbe peyi a nan l\u00F2d, nan bon chemen, san patipri.",
    "Larenn Saba a f\u00E8 wa a kado twa t\u00F2n edmi l\u00F2 ak kantite f\u00E8y santi bon ak anpil py\u00E8 koute ch\u00E8. Pat janm rive gen nan p\u00E8yi Izray\u00E8l la kantite f\u00E8y santi bon tankou sa larenn Saba a te bay wa Salomon l\u00E8 sa a.",
    "Moun Iram yo ansanm ak moun Salomon yo, ki te al chache l\u00F2 nan peyi Ofi, te pote yon gwo kantite bwa koray ak anpil b\u00E8l py\u00E8 koute ch\u00E8 soti nan menm peyi a.",
    "Salomon s\u00E8vi ak bwa koray yo pou f\u00E8 planche nan Tanp lan ak nan pal\u00E8 a. Li f\u00E8 gita ak bandjo pou mizisyen yo ak bwa sa a tou. Yo pa t\u0027 janm w\u00E8 bagay konsa nan peyi Jida a anvan sa.",
    "Wa Salomon te bay larenn peyi Saba a tou sa li te mande l\u0027, san konte kado li te ba li pou koresponn ak sa larenn lan te pote ba li. Apre sa, larenn lan tounen tounen l\u0027 nan peyi Saba ansanm ak tout moun ki te av\u00E8 l\u0027 yo.",
    "Chak lanne, wa Salomon te resevwa vennsenk t\u00F2n l\u00F2,",
    "san konte lajan li te resevwa nan men moun k\u0027ap f\u00E8 trafik yo ak moun k\u0027ap f\u00E8 k\u00F2m\u00E8s yo. Tout wa peyi Arabi yo ak gouv\u00E8n\u00E8 p\u00E8p Izray\u00E8l yo te pote l\u00F2 ak ajan bay Salomon tou.",
    "Salomon te f\u00E8 f\u00E8 desan (200) gwo plak pwot\u00E8j an f\u00E8. L\u00E8fini, li f\u00E8 kouvri yo chak ak yon kouch l\u00F2 ki peze douz liv.",
    "Li f\u00E8 f\u00E8 twasan (300) ti plak pwot\u00E8j, li f\u00E8 kouvri yo chak ak yon kouch l\u00F2 ki peze sis liv. Li mete tout plak pwot\u00E8j sa yo nan salon Rakbwa Peyi Liban an.",
    "Li f\u00E8 f\u00E8 tou yon gwo fot\u00E8y ak k\u00F2n elefan. Li f\u00E8 kouvri l\u0027 ak pi bon kalite l\u00F2 ki genyen.",
    "Pou rive b\u00F2 fot\u00E8y la, se pou ou te moute sis mach eskalye. Devan fot\u00E8y la te gen yon ti ban an l\u00F2 pou wa a lonje pye l\u0027. Fot\u00E8y la te gen de manch. Sou kote manch yo, sou chak b\u00F2 te gen p\u00F2tre yon lyon.",
    "Te gen douz lyon sou mach eskalye yo, de sou chak mach nan de pwent yo. Pat gen ankenn l\u00F2t peyi ki te gen yon fot\u00E8y pou wa par\u00E8y ak sa a.",
    "Tout gode wa Salomon te s\u00E8vi pou l\u0027 bw\u00E8 te f\u00E8t an l\u00F2. Tout bagay ki te s\u00E8vi nan Salon Rakbwa Peyi Liban an te f\u00E8t an bon l\u00F2. Yo pa t\u0027 s\u00E8vi ak ajan menm, paske sou r\u00E8y Salomon, ajan pa t\u0027 vo anyen.",
    "Li te gen yon kantite batiman pa l\u0027 ki t\u0027ap vwayaje ale nan peyi Tasis. Se moun Iram yo ki te mennen yo pou li. Chak twazan, batiman yo te tounen chaje ak l\u00F2, ajan, k\u00F2n elefan, pan ak makak.",
    "Wa Salomon te pi rich pase tout l\u00F2t wa yo. Li te gen plis bon konprann pase yo tout.",
    "Tout wa toupatou te vin w\u00E8 Salomon pou tande b\u00E8l paw\u00F2l Bondye te mete nan bouch li.",
    "Chak moun ki te vini te pote kado pou li, bagay ki f\u00E8t an ajan ak an l\u00F2, rad, zam, f\u00E8y santi bon, chwal ak mil\u00E8t. Chak lanne se te konsa.",
    "Salomon te gen katmil (4.000) kay kote li te mete chwal li yo ak cha lag\u00E8, ak douzmil (12.000) chwal pou s\u00F2lda kavalye yo. Li mete yon p\u00F2syon nan lavil kote li te gen cha li yo, r\u00E8s yo li mete yo lavil Jerizal\u00E8m b\u00F2 kote l\u0027.",
    "Salomon te s\u00E8l ch\u00E8f sou tout wa ki t\u0027ap gouv\u00E8nen depi larivy\u00E8 Lefrat rive nan peyi Filisti, jouk sou fwonty\u00E8 peyi Lejip.",
    "Pandan tout r\u00E8y li, ajan te tankou w\u00F2ch lavil Jerizal\u00E8m. Bwa s\u00E8d menm, ou te jwenn sa an kantite tankou pye sikom\u00F2 nan rakbwa nan plenn peyi Jida yo.",
    "Se nan peyi Lejip ak nan tout l\u00F2t peyi Salomon te f\u00E8 chache chwal li yo.",
    "Tout r\u00E8s istwa Salomon an, depi premye jou li te moute wa a rive jouk d\u00E8nye jwa a, nou jwenn li nan liv istwa pwof\u00E8t Natan, nan liv mesaj Akija, moun lavil Silo a, ak nan liv vizyon pwof\u00E8t Ido ki pale sou wa Jewoboram, pitit Nebat la.",
    "Salomon te wa lavil Jerizal\u00E8m, li te gouv\u00E8nen tout p\u00E8p Izray\u00E8l la pandan karantan.",
    "L\u00E8 li mouri, yo antere l\u0027 nan lavil David, papa l\u0027. Se Woboram, pitit li, ki moute wa nan plas li."
  ],
  [
    "Woboram moute lavil Sich\u00E8m, paske se la tout p\u00E8p Izray\u00E8l la n\u00E8t te sanble pou f\u00E8 li wa.",
    "L\u00E8 Jewoboram, pitit gason Nebat la, ki te nan peyi Lejip kote li te al kache pou Salomon an, pran nouv\u00E8l la, li kite peyi Lejip, li tounen lakay li.",
    "Moun branch fanmi ki nan n\u00F2 peyi a voye chache l\u0027. Yo tout ansanm, yo al jwenn Woboram, yo di l\u0027 konsa:",
    "-Papa ou te di anpil ak nou. Li te peze nou anpil. Koulye a, f\u00E8 yon leve men pou nou. Kite nou viv yon ti jan pi al\u00E8z, n\u0027a s\u00E8vi ou n\u00E8t ale.",
    "Woboram di yo: -Tounen nan twa jou. L\u00E8 sa a, m\u0027a ban nou repons. Epi moun yo al f\u00E8 wout yo.",
    "Woboram menm al jwenn ch\u00E8f fanmi ki te s\u00E8vi konseye pou Salomon, papa l\u0027, l\u00E8 li t\u0027ap viv la, li mande yo: -Kisa pou m\u0027 reponn p\u00E8p la? Ki kons\u00E8y nou ban mwen?",
    "Yo reponn li: -Si ou aji byen ak p\u00E8p la, si ou asepte f\u00E8 sa yo mande ou la, si ou pale byen ak yo, y\u0027ap toujou s\u00E8vi ou,",
    "Men, Woboram pa koute kons\u00E8y granmoun yo te ba li a, li al jwenn jenn gason ki te leve ansanm av\u00E8 l\u0027 yo, l\u00E8fini ki te toujou la pou ba l\u0027 kons\u00E8y tou.",
    "Li di yo: -Ki kons\u00E8y nou ta ban mwen? Kisa pou m\u0027 reponn p\u00E8p la k\u0027ap mande m\u0027 pou m\u0027 f\u00E8 yon leve men pou yo?",
    "Jenn gason kanmarad li yo reponn li: -Men sa w\u0027a di moun sa yo k\u0027ap plenyen pou papa ou ki t\u0027ap peze yo, epi k\u0027ap mande ou f\u00E8 yon leve men pou yo a. W\u0027a di yo: Si papa m\u0027 te di ak nou, mwen menm m\u0027ap pi di pase l\u0027.",
    "Wi, w\u0027a di yo: Papa m\u0027 t\u0027ap peze nou anba chay lou, mwen menm se mete m\u0027ap mete sou chay la anko. Papa m\u0027 te bat nou ak fw\u00E8t, mwen menm m\u0027ap pase fw\u00E8t la anba sann pou m\u0027 bat nou.",
    "Twa jou apre vre, Jewoboram tounen ansanm ak tout moun Izray\u00E8l yo vin jwenn wa Woboram, jan li te di yo a.",
    "Wa a pa koute kons\u00E8y granmoun yo, li pale di ak p\u00E8p la.",
    "Li reponn yo jan jenn gason yo te ba l\u0027 kons\u00E8y la. Li di yo: -Papa m\u0027 te peze nou anba chay lou, mwen menm, m\u0027ap mete sou chay n\u0027ap pote deja a. Papa m\u0027 te bat nou ak fw\u00E8t, mwen menm, m\u0027ap pase fw\u00E8t la anba sann pou nou.",
    "Se konsa wa a pa t\u0027 asepte f\u00E8 sa p\u00E8p la te mande l\u0027 la. Sa se travay Sey\u00E8 a menm ki te vle pou sa li te voye Akija, pwof\u00E8t Silo a, al di Jewoboram, pitit Nebat la, rive vre.",
    "L\u00E8 p\u00E8p Izray\u00E8l la w\u00E8 wa a pa t\u0027 soti pou li f\u00E8 sa yo te mande l\u0027 la, yo reponn wa a, yo di li: -Nou pa gen anyen pou nou w\u00E8 ak David. Nou pa gen anyen pou n\u0027 separe ak pitit Izayi a. Nou menm p\u00E8p Izray\u00E8l la, ann al lakay nou! Ann kite pitit David yo degaje yo pou kont yo ak fanmi yo! Se konsa moun p\u00E8p Izray\u00E8l la vire do al lakay yo.",
    "Yo kite Woboram pou li gouv\u00E8nen s\u00E8lman sou moun ki rete nan p\u00F2syon t\u00E8 branch fanmi Jida a.",
    "Apre sa, wa Woboram voye Adoram ki te reskonsab travay k\u00F2ve yo al b\u00F2 kote moun Izray\u00E8l yo. Men, moun Izray\u00E8l yo kalonnen li koutw\u00F2ch jouk li mouri. L\u00E8 sa a, wa Woboram prese moute sou cha li, li kouri ale lavil Jerizal\u00E8m.",
    "Depi l\u00E8 sa a, moun p\u00E8p Izray\u00E8l yo vire do bay moun fanmi David yo jouk jounen j\u00F2di a."
  ],
  [
    "L\u00E8 Woboram rive lavil Jerizal\u00E8m, li sanble sankatrevenmil (180.000) s\u00F2lda nan pi bon s\u00F2lda ki te nan branch fanmi Jida ak nan branch fanmi Benjamen. Li te f\u00E8 lide al goumen ak moun peyi Izray\u00E8l yo pou l\u0027 mete yo anba l\u00F2d li ank\u00F2.",
    "Men, Bondye pale ak Chemaya, pwof\u00E8t li a, li di l\u0027 konsa:",
    "-Pale ak Woboram, pitit Salomon an, wa peyi Jida a, ansanm ak tout moun pep Izray\u00E8l ki f\u00E8 pati branch fanmi Jida ak branch fanmi Benjamen yo. Di yo konsa:",
    "Men mesaj mwen menm Sey\u00E8 a, mwen voye ba yo: Piga n\u0027 al goumen ak fanmi nou yo. Tounen lakay nou. Sa ki rive a se travay mwen. Se mwen menm ki vle l\u0027 konsa. Moun yo koute l\u00F2d Sey\u00E8 a vre, yo pa moute al goumen ak Jewoboram.",
    "Woboram rete lavil Jerizal\u00E8m, li moute ranpa nan anpil lavil peyi Jida pou pwoteje yo.",
    "Se konsa, li ranf\u00F2se miray lavil Betley\u00E8m, Eytam, Tekoa,",
    "Betsou, Soko, Adoulam,",
    "Gat, Marecha, Zif,",
    "Adorayim, Lakis, Aseka,",
    "Soreya, Ajalon, Ebwon. Tou sa se lavil ak ranpa ki te nan peyi Jida ak nan peyi Benjamen.",
    "Li ranf\u00F2se miray ranpa yo, li mete ch\u00E8f reskonsab yo, li f\u00E8 bati depo pou mete manje, lwil ak diven.",
    "L\u00E8fini, nan chak lavil, li f\u00E8 bay gwo plak pwot\u00E8j ak frenn an kantite. Lavil sa yo te byen pwoteje. Se konsa Woboram te kenbe moun branch fanmi Jida ak branch fanmi Benjamen yo anba otorite l\u0027.",
    "Pr\u00E8t yo ak moun Levi yo soti toupatou nan peyi Izray\u00E8l, yo vin jwenn Woboram.",
    "Moun Levi yo te kite b\u00E8t yo nan savann ak tout l\u00F2t byen yo, yo desann lavil Jerizal\u00E8m ak nan peyi Jida, paske Jewoboram, wa peyi Izray\u00E8l la ak tout wa ki te vin apre l\u0027 yo, te enpoze moun Levi yo f\u00E8 s\u00E8vis yo tankou pr\u00E8t Sey\u00E8 a.",
    "Jewoboram te chwazi pr\u00E8t pa l\u0027 pou f\u00E8 s\u00E8vis kote yo f\u00E8 ofrann b\u00E8t pou l\u00F2t bondye li t\u0027ap s\u00E8vi sou f\u00F2m estati bouk kabrit ak ti towo b\u00E8f li te f\u00E8 f\u00E8 pou li yo.",
    "Nan tout peyi Izray\u00E8l la moun ki te vle s\u00E8vi Sey\u00E8 a, Bondye p\u00E8p Izray\u00E8l la, ak tout k\u00E8 yo f\u00E8 tankou moun Levi yo ak pr\u00E8t yo. Yo desann lavil Jerizal\u00E8m pou yo te ka ofri b\u00E8t pou yo touye pou Sey\u00E8 a, Bondye zans\u00E8t yo a.",
    "Sa te bay gouv\u00E8nman peyi Jida a anpil f\u00F2s. Pandan twazan yo kenbe la ak Woboram, pitit Salomon an, yo viv jan yo te konn viv sou r\u00E8y wa David ak wa Salomon.",
    "Woboram te marye ak Malat, pitit fi Jerim\u00F2t ki te pitit David ak Abigayil, pitit fi Eliyab, pitit pitit fi Izayi.",
    "Yo f\u00E8 twa pitit gason: Jeouch, Chemarya ak Saram.",
    "Apre sa, Woboram marye ak Maka, pitit fi Absalon, ki ba li kat pitit gason: Abija, Atayi, Ziza ak Chelomit.",
    "Antou Woboram te gen dizwit madan marye ak swasant fanm kay. Li f\u00E8 venntwit pitit gason ak swasant pitit fi. Nan tout madan marye li yo ak fanm kay li yo, se Maka, pitit fi Absalon an, li te pi renmen.",
    "Konsa tou, li te pito Abija, pitit gason Maka te f\u00E8 pou li a, pase tout l\u00F2t pitit li yo. Li mete l\u0027 ch\u00E8f tout fr\u00E8 l\u0027 yo. Li te vle se li ki pou pran plas li l\u00E8 li mouri.",
    "Li te f\u00E8 lide bay chak pitit gason l\u0027 yo yon reskonsablite. Se konsa, li voye yo al rete toupatou nan peyi Jida ak nan peyi Benjamen, nan tout lavil li te ranf\u00F2se yo, li ba yo pwovizyon an kantite epi li marye yo ak anpil fanm."
  ],
  [
    "L\u00E8 Woboram fin chita gouv\u00E8nman li byen chita, l\u00E8 li santi li te f\u00F2, li pa mache dapre lalwa Sey\u00E8 a ank\u00F2. L\u00E8fini, tout p\u00E8p Izray\u00E8l la f\u00E8 menm jan an tou.",
    "Paske moun yo te vire do bay Sey\u00E8 a, Chichak, wa peyi Lejip la, moute vin atake lavil Jerizal\u00E8m nan senky\u00E8m lanne r\u00E8y wa Woboram,3 av\u00E8k mildesan (1.200) cha lag\u00E8, swasantmil (60.000) kavalye ak yon kantite s\u00F2lda moun pa t\u0027 ka konte ki te moute av\u00E8 l\u0027 soti nan peyi Lejip. Te gen moun peyi Libi, moun peyi Soukit ak moun peyi Letiopi nan lame a.",
    "Li pran tout lavil ak gwo ranpa peyi Jida yo, jouk li rive lavil Jerizal\u00E8m.",
    "Chichak t\u0027ap pwoche sou lavil la, l\u00E8 Chemaya, pwof\u00E8t la, al jwenn Woboram ak tout ch\u00E8f peyi Jida yo ki te reyini lavil la, li di yo konsa: -Men sa Sey\u00E8 a voye di nou. Menm jan nou te lage m\u0027 lan, se konsa m\u0027ap lage nou tou nan men Chichak.",
    "Wa a ansanm ak ch\u00E8f yo rekon\u00E8t yo te f\u00E8 sa ki mal: -Sey\u00E8 a gen rezon l\u0027 nan pla men l\u0027!",
    "L\u00E8 Sey\u00E8 a w\u00E8 jan yo rekon\u00E8t t\u00F2 yo, li pale ak Chemaya ank\u00F2, li di l\u0027 konsa: -Paske yo rekon\u00E8t yo pa t\u0027 dwe f\u00E8 sa yo f\u00E8 a, mwen p\u0027ap detwi yo n\u00E8t. Men, l\u00E8 Chichak va atake, m\u0027ap ba yo chans pou yo chape k\u00F2 yo. Mwen p\u0027ap s\u00E8vi ak Chichak pou m\u0027 f\u00E8 moun lavil Jerizal\u00E8m yo santi jan m\u0027 fache sou yo.",
    "Men, Chichak pral f\u00E8 yo soum\u00E8t devan l\u0027. L\u00E8 sa a, y\u0027a w\u00E8 s\u00E8vi m\u0027 ak s\u00E8vi ch\u00E8f sou lat\u00E8 sa ki pi dous.",
    "Wa Chichak atake lavil Jerizal\u00E8m. Li pran tout trez\u00F2 ki te nan Tanp lan ak nan pal\u00E8 wa a. Li pran ata gwo plak pwot\u00E8j an l\u00F2 Salomon te f\u00E8 f\u00E8 yo.",
    "Wa Woboram f\u00E8 f\u00E8 l\u00F2t gwo plak pwot\u00E8j an kwiv fwa sa a pou mete nan plas yo. L\u00E8fini, li renm\u00E8t yo nan men ch\u00E8f gad ki t\u0027ap f\u00E8 p\u00F2s nan p\u00F2tay pal\u00E8 a.",
    "Chak fwa wa a t\u0027ap antre nan Tanp lan, ch\u00E8f gad yo al pran gwo plak pwot\u00E8j yo pote vini. L\u00E8 li ale, yo pote yo tounen nan chanm gad yo.",
    "Paske Woboram te rekon\u00E8t li pa t\u0027 dwe f\u00E8 sa l\u0027 te f\u00E8 a devan Sey\u00E8 a, k\u00F2l\u00E8 Sey\u00E8 a bese, li pa fini n\u00E8t av\u00E8 l\u0027. Men pou di vre, te gen bon bagay ki te pase nan peyi Jida l\u00E8 sa a tou.",
    "Woboram te gouv\u00E8nen lavil Jerizal\u00E8m, li chita otorite l\u0027 byen chita. Woboram te gen karanteyennan l\u00E8 li vin wa peyi Jida. Li gouv\u00E8nen pandan dis\u00E8tan lavil Jerizal\u00E8m, lavil Sey\u00E8 a te chwazi nan tout peyi Izray\u00E8l pou anplasman kote pou yo f\u00E8 s\u00E8vis pou li a. Manman Woboram te moun lavil Amon. Li te rele Nama.",
    "Woboram te f\u00E8 sa ki mal, paske li pa t\u0027 chache f\u00E8 volonte Sey\u00E8 a.",
    "Tou sa wa Woboram te f\u00E8, depi premye jou li te moute wa a rive jouk d\u00E8nye jou a, nou jwenn yo ekri nan liv travay pwof\u00E8t Chemaya ak nan liv vizyon pwof\u00E8t Ido ki bay lis fanmi yo. Se te yon lag\u00E8 san rete ant Woboram ak Jewoboram.",
    "L\u00E8 Woboram mouri, yo antere l\u0027 nan lavil David la. Se Abija, pitit gason li, ki pran plas li sou fot\u00E8y la."
  ],
  [
    "Jewoboram te gen dizwitan depi li te wa peyi Izray\u00E8l la, l\u00E8 Abija moute wa nan peyi Jida.",
    "Li gouv\u00E8nen pandan twazan lavil Jerizal\u00E8m. Manman l\u0027 te rele Mikaja. Se te pitit fi Oury\u00E8l, moun lavil Gibeya. Se te yon lag\u00E8 san rete ant Abija ak Jewoboram.",
    "Abija leve yon lame katsanmil (400.000) vanyan s\u00F2lda ki konn goumen. Jewoboram b\u00F2 pa l\u0027 kanpe pou goumen kont Abija ak witsanmil (800.000) vanyan s\u00F2lda ki konn goumen.",
    "De lame yo kontre nan m\u00F2n peyi Efrayim yo. Wa Abija kanpe sou m\u00F2n Zemarayim, li pale byen f\u00F2, li di: -Koute m\u0027 non, Jewoboram ak nou tout moun peyi Izray\u00E8l yo!",
    "Eske se konnen nou pa konnen Sey\u00E8 a, Bondye p\u00E8p Izray\u00E8l la, te pase yon kontra ak David, kontra ki pa kapab kase. Dapre kontra a, li mete gouv\u00E8nman p\u00E8p Izray\u00E8l la nan men l\u0027 ak nan men fanmi l\u0027 pou tout tan.",
    "Men, Jewoboram, pitit gason Nebat la, li menm ki t\u0027ap s\u00E8vi ak Salomon, pitit David la, rev\u00F2lte kont m\u00E8t li.",
    "Apre sa, yon bann v\u00F2ryen ak yon bann vakabon al mete t\u00E8t yo ansanm ak li, yo f\u00F2se Woboram, pitit gason Salomon an, yo f\u00E8 l\u0027 f\u00E8 sa yo vle, paske li te jenn, li te gen t\u00E8t f\u00E8b. Li pa t\u0027 ka kenbe t\u00E8t ak yo.",
    "Koulye a, nou f\u00E8 lide vin kraze otorite Sey\u00E8 a te mete nan men fanmi David la, tou sa paske nou gen av\u00E8k nou yon gwo lame ak tout estati towo b\u00E8f an l\u00F2 Jewoboram te f\u00E8 pou s\u00E8vi nou bondye a.",
    "Nou mete pr\u00E8t Sey\u00E8 yo, pitit Arawon yo, dey\u00F2 ansanm ak moun Levi yo, l\u00E8fini nou f\u00E8 tankou l\u00F2t nasyon yo, nou chwazi moun pa nou pou s\u00E8vi pr\u00E8t. Nenp\u00F2t moun ki vin jwenn nou ak yon towo b\u00E8f osinon ak s\u00E8t mouton, nou f\u00E8 l\u0027 pr\u00E8t bondye nou yo ki pa bondye.",
    "Men nou menm, se Sey\u00E8 a ki Bondye nou. Nou pa janm vire do ba li. Pr\u00E8t k\u0027ap s\u00E8vi devan Sey\u00E8 a se fanmi Arawon yo ye. Moun ki reskonsab s\u00E8vis yo se moun Levi yo ye.",
    "Chak maten, chak asw\u00E8, y\u0027ap ofri b\u00E8t yo boule n\u00E8t pou Sey\u00E8 a ansanm ak lansan. Yo mete pen ki apa pou Bondye yo sou yon tab ki nan kondisyon pou s\u00E8vis Bondye. Chak asw\u00E8, yo limen lanp ki sou gwo lanp s\u00E8t branch lan. Nou f\u00E8 tou sa Sey\u00E8 a ban nou l\u00F2d f\u00E8. Men, nou menm moun peyi Izray\u00E8l, nou vire do ba li.",
    "Se Bondye menm ki alat\u00E8t nou av\u00E8k pr\u00E8t li yo. Yo tou pare pou k\u00F2nen twonp\u00E8t yo pou bay siyal mache pran nou. Se pout\u00E8t sa, nou menm moun peyi Izray\u00E8l yo, pa f\u00E8 lag\u00E8 ak Sey\u00E8 a, Bondye zans\u00E8t nou yo. Paske se nou k\u0027ap anba.",
    "Jewoboram f\u00E8 s\u00F2lda ki te d\u00E8y\u00E8 yo f\u00E8 yon detou al pase d\u00E8y\u00E8 lame moun peyi Jida yo. Konsa, pif\u00F2 s\u00F2lda li yo te kanpe sou devan lame moun Jida yo, ak yon bon val\u00E8 s\u00F2lda li yo sou d\u00E8y\u00E8 yo.",
    "L\u00E8 moun peyi Jida yo voye je alawonn, yo w\u00E8 yo te s\u00E8nen sou devan ak sou d\u00E8y\u00E8, yo rele mande Sey\u00E8 a sekou. Pr\u00E8t yo menm pran k\u00F2nen twonp\u00E8t yo.",
    "Moun Jida yo bay yon s\u00E8l r\u00E8l byen f\u00F2, epi yo atake. Bondye f\u00E8 Jewoboram ak tout lame moun Izray\u00E8l yo p\u00E8di devan Abija ak moun Jida yo.",
    "Moun Izray\u00E8l yo pran kouri pou moun Jida yo, Bondye lage yo nan men moun Jida yo.",
    "Abija ak s\u00F2lda li yo touye yon pak\u00E8t ladan yo. Yo touye senksanmil (500.000) nan pi bon s\u00F2lda lame p\u00E8p Izray\u00E8l la.",
    "Se konsa moun peyi Izray\u00E8l yo soti wont nan batay la, men moun peyi Jida yo soti pi f\u00F2, paske se sou Sey\u00E8 a, Bondye zans\u00E8t yo a, yo te apiye.",
    "Abija kouri d\u00E8y\u00E8 Jewoboram, li pran lavil Bet\u00E8l, lavil Jesana ak lavil Efwon ansanm ak tout ti bouk ki te sou kont yo.",
    "Jewoboram pa janm pran pye ank\u00F2 pandan tout r\u00E8y Abija. Bout pou bout, Sey\u00E8 a frape l\u0027, li mouri.",
    "Abija menm te vin pi f\u00F2 toujou, li te gen kat\u00F2z fanm ki te f\u00E8 vennde pitit gason ak s\u00E8z pitit fi pou li.",
    "Tout r\u00E8s istwa Abija a, tou sa li te f\u00E8 ak tou sa li te di, nou jwenn yo nan liv istwa pwof\u00E8t Ido te ekri a."
  ],
  [
    "L\u00E8 Abija mouri, yo antere l\u0027 lavil David la. Se Asa, pitit gason li, ki moute wa nan plas li. Sou r\u00E8y Asa, peyi a viv ak k\u00E8 poze pandan dizan.",
    "Asa te f\u00E8 sa ki byen ak sa ki dwat devan Sey\u00E8 a, Bondye l\u0027 la.",
    "Li f\u00E8 dispar\u00E8t tout lot\u00E8l yo te bati pou bondye l\u00F2t nasyon yo ak tout kote yo te konn f\u00E8 s\u00E8vis pou yo. Li f\u00E8 kraze zid\u00F2l yo, li koupe estati Achera yo voye jete.",
    "Li bay tout moun Jida yo l\u00F2d pou yo mache dapre volonte Sey\u00E8 a, Bondye zans\u00E8t yo a, pou yo f\u00E8 tou sa ki nan lalwa ak nan k\u00F2mandman Bondye yo.",
    "Li f\u00E8 dispar\u00E8t tout kote yo te konn f\u00E8 s\u00E8vis pou l\u00F2t bondye yo ansanm ak lot\u00E8l pou boule lansan pou yo nan d\u00E8nye lavil nan peyi Jida a. Se konsa, pandan tout r\u00E8y li, peyi a t\u0027ap viv ak k\u00E8 poze.",
    "Pandan tout tan sa a, peyi a pa t\u0027 nan dez\u00F2d, ni li pa t\u0027 nan f\u00E8 lag\u00E8 ak pesonn, paske Sey\u00E8 a te ba li chans viv ak k\u00E8 poze. Wa a pwofite tout tan sa yo, li bati gwo ranpa pou pwoteje lavil peyi Jida yo.",
    "Li di moun peyi Jida yo: -Annou ranf\u00F2se defans lavil yo! Annou bati miray ranpa ak f\u00F2 pou pwoteje yo ak p\u00F2tay solid ak gwo ba pou f\u00E8men yo. Peyi a nan men nou toujou, paske nou te f\u00E8 volonte Sey\u00E8 a, Bondye nou an. Se li menm ki pwoteje nou, li f\u00E8 nou viv byen san kont ak tout vwazen nou yo. Se konsa yo mete men nan travay la jouk yo fini l\u0027.",
    "Wa Asa te gen yon gwo lame. Nan lame a te gen twasanmil (300.000) s\u00F2lda moun branch fanmi Jida ki te gen plak pwot\u00E8j ak frenn, plis desankatreven mil (280.000) s\u00F2lda moun branch fanmi Benjamen ki te gen plak pwot\u00E8j ak banza pou voye fl\u00E8ch. Yo tout te vanyan s\u00F2lda.",
    "Yon moun peyi Letiopi yo te rele Zera vin anvayi peyi Jida ak yon lame ki te gen yon milyon s\u00F2lda ansanm ak twasan (300) cha lag\u00E8. Yo vanse jouk lavil Marecha.",
    "Asa soti ak lame pa l\u0027 la al kontre av\u00E8 l\u0027. De lame yo pran pozisyon nan fon Zefata a, toupre Marecha.",
    "Asa lapriy\u00E8 Sey\u00E8 a, Bondye li a, li di l\u0027 konsa: -Bondye s\u00E8l M\u00E8t, kit w\u0027ap ede yon gwo, kit w\u0027ap ede yon piti, pou ou se menm bagay la. Tanpri, vin ede nou koulye a, Sey\u00E8, Bondye nou an, paske se sou ou nou konte. Se nan non ou nou vin goumen ak bann moun sa yo. Sey\u00E8, se ou menm ki Bondye nou. F\u00E8 w\u00E8 pesonn pa ka kenbe t\u00E8t av\u00E8 ou!",
    "Se konsa, Sey\u00E8 a f\u00E8 Asa ak lame peyi Jida a bat lame Letiopi a. Lame Letiopi a kouri met dey\u00F2.",
    "Men Asa ak s\u00F2lda li yo kouri d\u00E8y\u00E8 yo jouk lavil Gera. Yo touye s\u00F2lda lame Letiopi yo, yo pa kite yonn ladan yo chape. Sey\u00E8 a te kraze yo tout ak lame li a. Lame a pran yon pak\u00E8t bagay l\u00E8nmi yo te kite.",
    "L\u00E8fini, yo detwi tout ti bouk ki te nan z\u00F2n Gera a, paske moun la yo te p\u00E8 Sey\u00E8 a anpil. Lame Jida a piye lavil yo. Yo pote anpil anpil bagay ale paske moun sa yo te gen anpil byen.",
    "Yo atake gad\u00F2 mouton yo anba tant yo. Yo pran yon bon val\u00E8 mouton ak chamo. Apre sa, yo tounen tounen yo lavil Jerizal\u00E8m."
  ],
  [
    "Lespri Bondye te desann sou Azarya, pitit Ob\u00E8d.",
    "Azarya soti al kontre wa Asa, li di l\u0027 konsa: -Koute sa m\u0027ap di nou, ou menm Asa ansanm ak tout moun fanmi Jida ak fanmi Benjamen yo! Sey\u00E8 a ap kanpe ak nou si nou menm tou nou kanpe av\u00E8 l\u0027. Si nou chache l\u0027, l\u0027ap kite nou jwenn li. Men, si nou vire do ba li, l\u0027ap vire do ban nou tou.",
    "Pandan lontan, p\u00E8p Izray\u00E8l la t\u0027ap viv san Bondye tout bon an, san pr\u00E8t pou moutre yo sa pou yo f\u00E8, san lalwa Bondye a.",
    "Men, l\u00E8 mal\u00E8 tonbe sou yo, yo tounen nan pye Sey\u00E8 a, Bondye p\u00E8p Izray\u00E8l la. Yo chache l\u0027, li kite yo jwenn li.",
    "Nan tan sa yo, pesonn pa t\u0027 ka okipe zaf\u00E8 yo ak k\u00E8 poze, paske te gen gwo dez\u00F2d pou tout moun nan tout peyi.",
    "Nasyon t\u0027ap kraze nasyon, yon lavil t\u0027ap detwi yon l\u00F2t lavil, paske Bondye te lage tout kalite mal\u00E8 sou yo.",
    "Men nou menm, mete gason sou nou! Pa dekouraje, paske n\u0027ap jwenn rekonpans travay nou.",
    "L\u00E8 Asa tande mesaj pitit Ob\u00E8d la te bay nan non Bondye, li pran kouraj. Li f\u00E8 yo wete d\u00E8nye vye zid\u00F2l ki te nan peyi moun Jida yo ak nan peyi moun Benjamen yo, ansanm ak tout zid\u00F2l ki te nan lavil li te pran nan z\u00F2n m\u00F2n Efrayim yo. Li repare lot\u00E8l Sey\u00E8 a ki te kanpe nan lakou devan gwo py\u00E8s Tanp Sey\u00E8 a.",
    "Anpil moun soti toupatou nan peyi Efrayim, nan peyi Manase ak nan peyi Simeyon, yo vin jwenn Asa. Yo t\u0027ap viv nan peyi a sou z\u00F2d li, paske yo te w\u00E8 Sey\u00E8 a te kanpe la av\u00E8 l\u0027. Asa reyini yo tout ansanm ak tout moun Jida yo ak moun Benjamen yo.",
    "Yo tout reyini lavil Jerizal\u00E8m. L\u00E8 sa a, Asa te gen kat\u00F2zan twa mwa depi li te wa.",
    "Jou sa a, yo pran s\u00E8tsan (700) b\u00E8f ak s\u00E8tmil (7.000) mouton nan tou sa yo te pran nan men l\u00E8nmi yo, yo touye yo pou Sey\u00E8 a.",
    "Yo pran angajman pou yo s\u00E8vi Sey\u00E8 a, Bondye zans\u00E8t yo a, ak tout k\u00E8 yo, ak tout nanm yo.",
    "Yo pwom\u00E8t pou yo touye nenp\u00F2t moun, kit se fanm kit se gason, kit se granmoun kit se jennmoun, ki pa soti pou s\u00E8vi Sey\u00E8 a.",
    "Yo f\u00E8 s\u00E8man bay Sey\u00E8 a byen f\u00F2 y\u0027ap kenbe angajman yo. Yo te kontan, yo t\u0027ap rele, yo t\u0027ap k\u00F2nen twonp\u00E8t ak klewon.",
    "Tout moun peyi Jida yo te kontan, paske yo te f\u00E8 s\u00E8man an ak tout k\u00E8 yo. San pesonn pa f\u00F2se yo, yo te soti pou yo te chache konnen volonte Sey\u00E8 a. Sey\u00E8 a menm te kite yo jwenn li. Li f\u00E8 yo viv ak k\u00E8 poze ak tout moun nan vwazinaj yo.",
    "Wa Asa menm rive wete Maka, grann li, nan pozisyon yo te ba li tankou manman Larenn nan peyi a, paske Maka te f\u00E8 yon vye estati pou Achera. Asa kraze estati a an miy\u00E8t moso, li f\u00E8 boule l\u0027 nan ravin Sedwon an.",
    "Atout li pa t\u0027 rive f\u00E8 dispar\u00E8t tout kay zid\u00F2l yo, li menm li te toujou s\u00E8vi Sey\u00E8 a ak tout k\u00E8 li pandan lavi li.",
    "Li pran tou sa papa l\u0027 te bay pou s\u00E8vis Bondye a, li mete yo nan Tanp lan ak tout bagay an l\u00F2 ak an ajan li menm li te bay pou Bondye.",
    "Pat gen lag\u00E8 menm jouk wa Asa rive sou trannsenkan depi li t\u0027ap gouv\u00E8nen."
  ],
  [
    "Wa Asa te gen trannsenkan depi li t\u0027ap gouv\u00E8nen, l\u00E8 Bacha, wa peyi Izray\u00E8l la, anvayi peyi Jida. Li pran lavil Rama, li plen l\u0027 s\u00F2lda pa l\u0027 pou anpeche moun Asa yo pase antre soti nan peyi Jida.",
    "L\u00E8 wa Asa w\u00E8 sa, li pran bagay an l\u00F2 ak bagay an ajan ki te nan tanp lan ak nan pal\u00E8 a, li renm\u00E8t yo nan men k\u00E8k moun pa l\u0027, li voye yo b\u00F2 kote Bennadad, wa peyi Siri, ki te rete lavil Damas, ak mesaj sa a:",
    "-Annou pase kontra yonn ak l\u00F2t, tankou zans\u00E8t nou yo te f\u00E8 l\u0027 la. Men mwen voye bagay an l\u00F2 ak bagay an ajan sa yo f\u00E8 ou kado. Koulye a, kase kontra ou te pase ak Bacha, wa peyi Izray\u00E8l la. Konsa, l\u0027a blije wete s\u00F2lda li yo nan peyi mwen an.",
    "Wa Bennadad dak\u00F2 av\u00E8k sa wa Asa te di l\u0027 la. Li voye ch\u00E8f lame li yo al atake lavil peyi Izray\u00E8l yo. Yo pran lavil Ijon, lavil Dann, lavil Ab\u00E8l Mayim ak tout lavil nan p\u00F2syon t\u00E8 branch fanmi Neftali a ki te s\u00E8vi depo.",
    "L\u00E8 Bacha vin konn sa, li wete tout s\u00F2lda li te kite nan lavil Rama yo, li sispann travay li t\u0027ap f\u00E8 pou ranf\u00F2se miray lavil la.",
    "L\u00E8 sa a, wa Asa f\u00E8 rele d\u00E8nye moun nan peyi Jida pou wete w\u00F2ch ak bwa wa Bacha te f\u00E8 anpile pou ranf\u00F2se miray ranpa lavil Rama a. Wa Asa s\u00E8vi ak materyo sa yo pou ranf\u00F2se miray lavil Mispa ak miray lavil Gibeya.",
    "L\u00E8 sa a, pwof\u00E8t Anani vin jwenn Asa, wa peyi Jida a, li di l\u0027 konsa: -Se paske ou te pito mete konfyans ou nan lame wa peyi Siri a pase nan Sey\u00E8 a, Bondye ou la, kif\u00E8 lame wa peyi Siri a chape anba men ou.",
    "Eske moun Letiopi yo ak moun Libi yo ansanm pa t\u0027 f\u00E8 yon gwo lame ak anpil cha lag\u00E8, anpil kavalye sou chwal? Malgre sa, Sey\u00E8 a te lage yo nan men ou paske ou te mete konfyans ou nan li.",
    "Sey\u00E8 a ap veye tou sa k\u0027ap pase sou lat\u00E8. Li pa kite anyen chape pou l\u0027 ka bay moun ki mete tout konfyans yo nan li f\u00F2s ak kouraj. Men fwa sa a, ou resi p\u00E8di t\u00E8t ou. Ou aji tankou moun fou. Se pout\u00E8t sa moun pral f\u00E8 ou lag\u00E8 san rete.",
    "Koze sa a te f\u00E8 Asa fache anpil sou pwof\u00E8t la. Li f\u00E8 yo f\u00E8men l\u0027 nan prizon. Se depi l\u00E8 sa a Asa konmanse ap maltrete k\u00E8k moun nan p\u00E8p la.",
    "Tou sa wa Asa te f\u00E8 depi premye jou li moute wa a rive jouk d\u00E8nye jou a, nou jwenn sa ekri nan liv Istwa wa peyi Jida yo ak wa peyi Izray\u00E8l yo.",
    "Asa te gen trantnevan depi li te wa, l\u00E8 yon gwo maladi nan pye rann li enfim. Malgre sa, li pa t\u0027 al chache gerizon nan men Sey\u00E8 a. Li te pito al kay d\u00F2kt\u00E8.",
    "L\u00E8 li mouri, li t\u0027ap mache sou karanteyennan depi li te wa.",
    "Yo antere l\u0027 nan kavo li te f\u00E8 fouye pou t\u00E8t pa li nan lavil David la. Yo mete kadav la kouche sou yon payas f\u00E8t ak f\u00E8y santi bon ak tout kalite bon od\u00E8 yo te pare jan yo konn f\u00E8 l\u0027 la. Apre sa, yo limen yon gwo boukan pou li."
  ],
  [
    "Jozafa, pitit Asa, moute wa nan plas papa l\u0027. Li ranf\u00F2se pozisyon l\u0027 devan peyi Izray\u00E8l la.",
    "Li mete s\u00F2lda nan tout lavil ki gen ranpa nan peyi Jida a, li mete gouv\u00E8n\u00E8 nan tout peyi Jida a ak nan tout lavil Asa, papa l\u0027, te pran nan peyi Efrayim lan.",
    "Sey\u00E8 a te kanpe av\u00E8k Jozafa, paske li te f\u00E8 tankou David, granpapa l\u0027, nan konmansman r\u00E8y li. Li pa t\u0027 kouri d\u00E8y\u00E8 Baal yo.",
    "Li t\u0027ap chache tout jan pou li te s\u00E8vi Bondye zans\u00E8t li a. Li te mache dapre l\u00F2d Bondye bay yo, li pa t\u0027 f\u00E8 tankou wa Izray\u00E8l yo.",
    "Sey\u00E8 a bay gouv\u00E8nman l\u0027 lan f\u00F2s. Nan peyi Jida a, tout moun t\u0027ap pote kado ba li. Konsa, li te vin gen anpil byen. Tout moun t\u0027ap f\u00E8 lwanj li.",
    "Li te pran plezi l\u0027 nan f\u00E8 volonte Sey\u00E8 a. Li f\u00E8 dispar\u00E8t tout kote yo t\u0027ap s\u00E8vi zid\u00F2l nan peyi Jida a, ansanm ak tout estati Achera yo.",
    "Li te gen twazan depi li te wa l\u00E8 li voye k\u00E8k ch\u00E8f nan tout lavil peyi Jida yo pou moutre p\u00E8p la sa pou l\u0027 f\u00E8. Men non ch\u00E8f yo: Se te Bennayil, Obadya, Zekaraya, Netaney\u00E8l ak Mikaya.",
    "Yo te gen n\u00E8f moun Levi ak de pr\u00E8t ak yo. Moun Levi yo te rele Chemaya, Netanya, Zebadya, Asay\u00E8l, Chemiram\u00F2t, Jonatan, Adonija, Tobija ak Tobadonija. Pr\u00E8t yo te rele: Elichama ak Joram.",
    "Av\u00E8k liv lalwa Sey\u00E8 a nan men yo, yo mache nan tout peyi a, yo ale nan tout lavil yo pou moutre p\u00E8p la sa pou li f\u00E8.",
    "Tout gouv\u00E8nman peyi ki te vwazen ak peyi Jida a te sit\u00E8lman p\u00E8 Sey\u00E8 a, yo yonn pa chache f\u00E8 lag\u00E8 ak wa Jozafa.",
    "Lekontr\u00E8, te gen anpil moun Filisti ki te pote anpil kado ak anpil ajan ba li tankou si li te ch\u00E8f yo. Ata moun peyi Arabi yo te pote s\u00E8tmil s\u00E8tsan (7.700) mouton ak s\u00E8tmil s\u00E8tsan (7.700) kabrit f\u00E8 l\u0027 kado.",
    "Se konsa, pouvwa Jozafa a t\u0027ap vin pi f\u00F2 chak jou. Nan tout peyi Jida a, li bati sitad\u00E8l ak lavil pou s\u00E8vi l\u0027 depo.",
    "Li te gen pwovizyon an kantite nan tout lavil peyi a. Nan lavil Jerizal\u00E8m menm, li te gen anpil vanyan s\u00F2lda.",
    "Men kantite ki te genyen dapre branch fanmi yo: Te gen Adna, k\u00F2mandan tout ch\u00E8f batayon branch fanmi Jida a ak twasanmil (300.000) s\u00F2lda sou z\u00F2d li.",
    "Li te gen av\u00E8 l\u0027 Jokanan av\u00E8k desankatrevenmil (280.000) s\u00F2lda sou z\u00F2d li.",
    "Av\u00E8 l\u0027 toujou te gen Amasya, pitit Zikri a, ak desanmil (200.000) s\u00F2lda. Amasya sa a te pote t\u00E8t li limenm, san pesonn pa t\u0027 mande l\u0027 pou s\u00E8vi Sey\u00E8 a.",
    "Alat\u00E8t moun branch fanmi Benjamen yo te gen Elyada, yon vanyan s\u00F2lda, ak desanmil (200.000) s\u00F2lda ki te gen plak pwot\u00E8j ak banza.",
    "Av\u00E8 l\u0027 te gen Jeozabad av\u00E8k sankatrevenmil (180.000) s\u00F2lda byen ame pou lag\u00E8.",
    "Se moun sa yo ki t\u0027ap s\u00E8vi wa a lavil Jerizal\u00E8m, san konte l\u00F2t s\u00F2lda wa a te mete an ganizon nan l\u00F2t lavil ak ranpa nan peyi Jida a."
  ],
  [
    "Jozafa te vin gen anpil rich\u00E8s, tout moun t\u0027ap f\u00E8 lwanj pou li. Li ranje yon maryaj ant yon moun nan fanmi l\u0027 ak yon moun nan fanmi Akab, wa peyi Izray\u00E8l la.",
    "K\u00E8k lanne apre sa, Jozafa al rann Akab yon vizit lavil Samari. L\u00E8 sa a, Akab f\u00E8 yon gwo f\u00E8t pou Jozafa ansanm ak moun ki te av\u00E8 l\u0027 yo. Li te f\u00E8 touye yon pak\u00E8t mouton ak b\u00E8f pou f\u00E8t la. L\u00E8fini, li chache pran t\u00E8t Jozafa pou yo al atake lavil Ram\u00F2t nan peyi Galarad.",
    "Akab, wa peyi Izray\u00E8l la, di Jozafa, wa peyi Jida a: -Eske w\u0027ap vin av\u00E8 m\u0027 pou atake lavil Ram\u00F2t nan peyi Galarad la? Jozafa reponn li: -Mwen menm ak tout s\u00F2lda mwen yo, nou av\u00E8 ou ansanm ak p\u00E8p ou a. Se yonn nou ye!",
    "Apre sa, Jozafa di Akab, wa peyi Izray\u00E8l la: -Tanpri, annou mande Sey\u00E8 a sa li di nan sa.",
    "Se konsa, Akab reyini katsan (400) pwof\u00E8t li yo, li mande yo: -Eske se pou m\u0027 al atake lavil Ram\u00F2t nan peyi Galarad la, osinon \u00E8ske se pou m\u0027 kite sa? Pwof\u00E8t yo reponn li: -Atake l\u0027, monwa! Sey\u00E8 a ap lage l\u0027 nan men ou!",
    "L\u00E8 sa a, Jozafa di konsa: -Pa gen l\u00F2t pwof\u00E8t nou ta ka mande si se volonte Sey\u00E8 a pou n\u0027 al f\u00E8 sa?",
    "Akab reponn: -Gen yon l\u00F2t pwof\u00E8t ank\u00F2 ki ta ka f\u00E8 sa pou nou. Se Miche, pitit gason Jimla a. Men, m\u0027 rayi l\u0027, paske li pa janm di anyen ki bon pou mwen. Li toujou w\u00E8 mal\u00E8 pou mwen. Jozafa reponn: -Pa di sa, monch\u00E8!",
    "Se konsa Akab rele yonn nan n\u00E8g konfyans li yo, li di l\u0027: -Prese al chache Miche, pitit gason Jimla a, pou mwen.",
    "Wa peyi Izray\u00E8l la ak Jozafa, wa peyi Jida a, te chita yo chak sou fot\u00E8y pa yo ak b\u00E8l rad wa yo sou yo, sou gwo glasi ki b\u00F2 p\u00F2tay lavil Samari a sou dey\u00F2. Tout pwof\u00E8t yo te la devan yo ap bay mesaj pa yo.",
    "Yonn ladan yo te rele Sedesyas. Se te pitit Kenana. Li f\u00E8 f\u00E8 de k\u00F2n an f\u00E8. Li di: -Men sa Sey\u00E8 a di: Av\u00E8k k\u00F2n sa yo ou pral atake moun Siri yo. Ou pral fini ak yo.",
    "Tout l\u00F2t pwof\u00E8t yo t\u0027ap bay menm mesaj la tou. Yo t\u0027ap di: -Ou m\u00E8t al atake Ram\u00F2t nan peyi Galarad. W\u0027ap bon. Sey\u00E8 a ap lage lavil la nan men ou.",
    "Mesaje ki te pati al rele Miche a di Miche konsa: -Tout l\u00F2t pwof\u00E8t yo te pale an fav\u00E8 wa a. Ranje k\u00F2 ou pou ou pale tankou yo tout. Pale an fav\u00E8 wa a.",
    "Men, Miche reponn li: -Mwen pran Sey\u00E8 a, Bondye vivan an, s\u00E8vi m\u0027 temwen. Sa Sey\u00E8 a va di m\u0027 di se sa m\u0027a di.",
    "L\u00E8 Miche rive devan wa a, wa a di l\u0027 konsa: -Miche, \u00E8ske se pou m\u0027 al atake lavil Ram\u00F2t nan peyi Galarad, osinon \u00E8ske se pou n\u0027 kite sa? Miche reponn: -Ou m\u00E8t al atake Ram\u00F2t nan peyi Galarad. W\u0027ap bon. Sey\u00E8 a ap lage lavil la nan men ou.",
    "Men, Akab di li: -Konbe fwa pou m\u0027 di ou l\u00E8 w\u0027ap pale av\u00E8 m\u0027 nan non Sey\u00E8 a, se pou ou di m\u0027 laverite?",
    "L\u00E8 sa a, Miche reponn li: -Mwen te w\u00E8 tout s\u00F2lda p\u00E8p Izray\u00E8l yo gaye toupatou sou m\u00F2n yo, tankou yon bann mouton san gad\u00F2. Sey\u00E8 a te di: Moun sa yo san ch\u00E8f. Kite yo tounen lakay yo ak k\u00E8 poze.",
    "Akab, wa peyi Izray\u00E8l la, di Jozafa: -Mwen pa t\u0027 di ou li pa janm di anyen ki bon pou mwen. Li toujou w\u00E8 mal\u00E8 pou mwen.",
    "Miche pran lapaw\u00F2l ank\u00F2, li di: -Bon! Koute mesaj Sey\u00E8 a. Mwen te w\u00E8 Sey\u00E8 a chita sou fot\u00E8y li nan sy\u00E8l la, av\u00E8k tout zanj li yo kanpe b\u00F2 kote l\u0027, sou b\u00F2 dwat ak sou b\u00F2 g\u00F2ch li.",
    "Sey\u00E8 a t\u0027ap mande ki moun ki vle al pran t\u00E8t Akab pou li al f\u00E8 yo touye l\u0027 lavil Ram\u00F2t. Gen zanj ki di yon bagay, gen l\u00F2t zanj ki di yon l\u00F2t bagay.",
    "Se l\u00E8 sa a, yon lespri vanse devan Sey\u00E8 a, li di: Mwen pral pran tet li.",
    "Sey\u00E8 a mande l\u0027: Ki jan? Lespri a reponn: Mwen pral mete paw\u00F2l manti nan bouch pwof\u00E8t Akab yo. Sey\u00E8 a di l\u0027: W\u0027a pran t\u00E8t li vre konsa. Ou m\u00E8t al f\u00E8 jan ou di a.",
    "Koulye a, ou konnen Sey\u00E8 a te mete yon lespri mant\u00F2 sou pwof\u00E8t ou yo pou yo ba ou manti, paske li pran desizyon pou l\u0027 fini av\u00E8 ou.",
    "L\u00E8 sa a, Sedesyas, pitit gason Kenana a, mache sou Miche, li flanke li yon soufl\u00E8t. Epi li di l\u0027: -Depi kil\u00E8 lespri Bondye a kite m\u0027 pou se nan bouch ou l\u0027ap pale a?",
    "Miche reponn li: -W\u0027a konn sa l\u00E8 w\u0027a kouri pase sot nan yon chanm antre nan yon l\u00F2t pou al kache jouk nan fon.",
    "Se konsa wa Akab pase yon l\u00F2d, li di: -Arete Miche. Mennen l\u0027 bay Amon, gouv\u00E8n\u00E8 lavil la, ak Joas, pitit wa a.",
    "Di yo mwen bay l\u00F2d pou yo mete l\u0027 nan prizon, pou yo ba li renk pen ak dlo jouk m\u0027a tounen soti nan lag\u00E8 a san danje ak mal\u00E8.",
    "L\u00E8 sa a, Miche di: -Si ou tounen soti nan lag\u00E8 a san danje ni mal\u00E8 vre, w\u0027a konnen Sey\u00E8 a pa t\u0027 pale nan bouch mwen. L\u00E8fini, li di: -Nou tout p\u00E8p yo, koute sa m\u0027 di la a wi.",
    "Se konsa Akab, wa peyi Izray\u00E8l la, ansanm ak Jozafa, wa peyi Jida a, moute al atake lavil Ram\u00F2t nan peyi Galarad.",
    "Akab di Jozafa konsa: -Mwen pral mete yon l\u00F2t rad sou mwen anvan m al goumen an, pou moun pa rekon\u00E8t mwen. Ou men, ou m\u00E8t mete rad wa ou sou ou. Se konsa wa peyi Izray\u00E8l la chanje rad sou li pou moun pa rekon\u00E8t li. Apre sa, li al goumen.",
    "Men, wa peyi Siri a te bay trannde ch\u00E8f ki t\u0027ap k\u00F2mande cha lag\u00E8 yo l\u00F2d pou yo pa atake pesonn pase wa peyi Izray\u00E8l la.",
    "Se konsa, l\u00E8 k\u00F2mandan cha lag\u00E8 yo w\u00E8 Jozafa, yo tout te konprann se li ki te wa peyi Izray\u00E8l la. Yo vire sou li pou yo atake l\u0027. Men, Jozafa rele anmwe. Bondye s\u00E8l m\u00E8t la vin pote l\u0027 sekou, li f\u00E8 yo vire kite l\u0027.",
    "L\u00E8 mesye yo w\u00E8 se pa li menm ki te wa peyi Izray\u00E8l la, yo rete sou sa yo te vle f\u00E8 a.",
    "L\u00E8 sa a, yon s\u00F2lda peyi Siri rete konsa li voye yon fl\u00E8ch. Fl\u00E8ch la al pran Akab, wa Izray\u00E8l la, nan fant rad lag\u00E8 ki te sou li a. Wa a di s\u00F2lda ki t\u0027ap mennen cha li a: -Kase t\u00E8t tounen. Annou kite batay la, paske mwen blese grav.",
    "Jou sa a, batay la te mak\u00F2nen anpil. Wa Akab menm te rete kanpe sou cha li a, l\u0027ap gade moun peyi Siri yo jouk asw\u00E8. L\u00E8 sol\u00E8y kouche li mouri."
  ],
  [
    "Jozafa li menm, wa peyi Jida a, tounen lakay li lavil Jerizal\u00E8m san anyen pa rive l\u0027.",
    "Yon pwof\u00E8t yo te rele Jeou, pitit gason Anani an, vin kontre wa a, li di l\u0027 konsa: -Ki jan ou f\u00E8 al ede moun k\u0027ap f\u00E8 mal? Ki jan ou rive f\u00E8 zanmi ak moun ki pa vle w\u00E8 Sey\u00E8 a? Se pout\u00E8t sa, Sey\u00E8 a fache sou ou anpil.",
    "Men malgre sa, ou f\u00E8 k\u00E8k bagay ki bon. Ou te kraze tout p\u00F2tre Achera, bondye fanm, ki te nan peyi a. L\u00E8fini ou te chache f\u00E8 volonte Bondye.",
    "Jozafa te rete lavil Jerizal\u00E8m. Men, li pran vizite p\u00E8p la nan tout peyi a ank\u00F2, depi lavil B\u00E8cheba nan sid, rive jouk nan m\u00F2n Efrayim yo nan n\u00F2, pou l\u0027 te f\u00E8 p\u00E8p la tounen vin jwenn Sey\u00E8 a, Bondye zans\u00E8t yo a.",
    "Li mete jij nan chak lavil ak ranpa peyi Jida a, yonn apre l\u00F2t.",
    "Li di jij yo: -Kalkile byen travay nou pral f\u00E8 a, paske nou pa pral jije nan non yon moun, men nan non Sey\u00E8 a. L\u0027ap kanpe la b\u00F2 kote nou l\u00E8 n\u0027ap rann jijman.",
    "Se pou nou gen krentif pou Sey\u00E8 a. Veye zo nou nan tou sa n\u0027ap f\u00E8, paske Sey\u00E8 a, Bondye nou an, pa tolere lenjistis ak patipri. Li pa nan pran kado nan men moun pou f\u00E8 pa yo.",
    "Nan lavil Jerizal\u00E8m menm, Jozafa chwazi k\u00E8k moun Levi, pr\u00E8t ak ch\u00E8f fanmi, li mete pou jije tout ka ki an rap\u00F2 ak lalwa Bondye a, tout pwose moun lavil Jerizal\u00E8m yo ka gen yonn ak l\u00F2t.",
    "Li ba yo l\u00F2d, li di yo: -Se pou nou f\u00E8 travay nou ak krentif pou Bondye. Se pou nou swiv l\u00F2d li nan tou sa n\u0027ap f\u00E8.",
    "Chak fwa fr\u00E8 nou yo ki rete nan l\u00F2t lavil yo vin pote yon ka devan nou, kit se pou yon moun yo touye, kit se pou yon lwa, yon l\u00F2d, yon regleman osinon yon prensip yo dezobeyi, se pou nou pale ak yo pou yo pa f\u00E8 anyen ki mal devan Sey\u00E8 a. Si nou pa f\u00E8 sa, Sey\u00E8 a ap move ni sou nou ni sou moun nou yo. Si nou f\u00E8 sa nou dwe f\u00E8, nou p\u0027ap koupab nou menm.",
    "Amarya, granpr\u00E8t la, va pi gwo jij pou tout ka ki an rap\u00F2 ak lalwa Bondye a. Zebadya, pitit Izmay\u00E8l la, ch\u00E8f branch fanmi Jida a, va pi gwo jij pou tou sa ki an rap\u00F2 ak lalwa peyi a. Se va reskonsablite moun Levi yo pou yo f\u00E8 respekte tout desizyon n\u0027a pran. Mete gason sou nou. Fe travay nou. Se pou Sey\u00E8 a toujou kanpe la ak moun ki mache dwat yo."
  ],
  [
    "K\u00E8k tan apre sa, moun peyi Moab yo ak moun peyi Amon yo mete ansanm ak moun Mawon yo, yo vin atake Jozafa.",
    "Yo vin bay Jozafa nouv\u00E8l la, yo di l\u0027 konsa: -Men yon gwo lame soti nan peyi Edon l\u00F2t b\u00F2 Lanm\u00E8 Mouri a vin atake ou. Yo gen tan pran lavil Azason Tama. Azason Tama, se yon l\u00F2t non yo te bay lavil Angedi.",
    "Yon s\u00E8l laper\u00E8z pran Jozafa. Li pran desizyon mande Sey\u00E8 a sa pou l\u0027 f\u00E8. Li bay l\u00F2d pou tout moun nan peyi a f\u00E8 j\u00E8n.",
    "Moun soti toupatou nan lavil peyi Jida yo vin lapriy\u00E8 nan pye Sey\u00E8 a.",
    "Jozafa rete kanpe nan mitan tout p\u00E8p peyi Jida a, ansanm ak p\u00E8p lavil Jerizal\u00E8m lan, devan lakou n\u00E8f Tanp Sey\u00E8 a.",
    "Li lapriy\u00E8 byen f\u00F2, li di: -Sey\u00E8, Bondye zans\u00E8t nou yo, se ou menm ki Bondye nan sy\u00E8l la. Se ou menm k\u0027ap gouv\u00E8nen tout nasyon sou lat\u00E8 a. Se nan men ou tout f\u00F2s ak tout pouvwa ye. Pesonn pa ka kenbe t\u00E8t av\u00E8 ou.",
    "Ou se Bondye nou. Se ou menm ki te mete tout moun ki te rete nan peyi sa a dey\u00F2 f\u00E8 plas pou p\u00E8p Izray\u00E8l la. L\u00E8fini, ou bay tout pitit Abraram, zanmi ou lan, peyi a pou l\u0027 rele yo pa yo pou tout tan.",
    "Se isit la yo rete, yo bati yon tanp pou ou. Yo te di",
    "nenp\u00F2t mal\u00E8 ki ta ka tonbe sou yo pou pini yo: te m\u00E8t lag\u00E8, te m\u00E8t chatiman, te m\u00E8t move maladi osinon grangou, y\u0027ap vin kanpe devan ou, devan Tanp sa a, paske se nan Tanp sa a ou ye. Nan tout miz\u00E8 yo, y\u0027a lapriy\u00E8 nan pye ou. W\u0027a tande yo, w\u0027a delivre yo.",
    "Koulye a, men moun peyi Amon yo, moun peyi Moab yo ak moun peyi Edon yo vin atake nou. L\u00E8 zans\u00E8t nou yo t\u0027ap soti kite peyi Lejip, ou pa t\u0027 kite yo antre nan peyi moun sa yo. Se konsa yo te chankre pou yo pa t\u0027 pase lakay yo, yo pa detwi yo.",
    "Gade ki jan y\u0027ap f\u00E8 nou peye sa j\u00F2di a! Men y\u0027ap vin mete nou dey\u00F2 nan peyi ou te ban nou an!",
    "Ou se Bondye nou. Se ou menm ki pou pini yo paske nou pa gen f\u00F2s pou n\u0027 kanpe devan tout gwo lame sa a k\u0027ap vin atake nou an. Nou pa konn sa pou nou f\u00E8! N\u0027ap tann sa ou pral f\u00E8 pou nou.",
    "Tout mesye peyi Jida yo te kanpe la devan kay Sey\u00E8 a, ansanm ak madanm yo, pitit yo ak pitit pitit yo.",
    "Lespri Sey\u00E8 a desann sou yon moun Levi ki te la nan mitan yo. Li te rele Jaziy\u00E8l. Se te yon moun nan branch fanmi Zakari. Zakari sa a te pitit Benaja ki te pitit Jey\u00E8l. Jey\u00E8l te pitit Matanya ki te pitit Asaf.",
    "Jaziy\u00E8l di konsa: -Louvri z\u00F2r\u00E8y nou, nou tout moun peyi Jida, moun lavil Jerizal\u00E8m ansanm ak ou menm, wa Jozafa. Sey\u00E8 a voye di nou: Pa dekouraje. Nou pa bezwen p\u00E8 devan gwo lame sa a. Batay sa a se pa batay pa nou, se batay Bondye menm.",
    "Denmen, nou m\u00E8t desann al atake yo. Yo pral pase moute sou ti bit fl\u00E8 yo. N\u0027a kontre ak yo nan pwent ravin ki mennen nan dez\u00E8 b\u00F2 Jewouy\u00E8l la.",
    "Nou p\u0027ap bezwen nan goumen menm. N\u0027ap annik pran pozisyon nou. Apre sa, tann. N\u0027ap w\u00E8 Sey\u00E8 a ap ban nou gany. Wi, nou menm moun peyi Jida ak moun lavil Jerizal\u00E8m, nou pa bezwen p\u00E8, nou pa bezwen gen k\u00E8 kase. Denmen, mache pran yo, paske Sey\u00E8 a ap kanpe la av\u00E8k nou.",
    "L\u00E8 sa a, wa Jozafa mete ajenou, li bese t\u00E8t li byen ba devan Sey\u00E8 a jouk fwon li rive at\u00E8. Tout moun peyi Jida yo ak moun lavil Jerizal\u00E8m yo bese t\u00E8t yo byen ba devan Sey\u00E8 a tou pou adore l\u0027.",
    "Moun Levi branch fanmi Keyat yo ansanm ak moun Levi branch fanmi Kore yo leve kanpe, yo pran f\u00E8 lwanj Sey\u00E8 a, Bondye p\u00E8p Izray\u00E8l la, byen f\u00F2.",
    "Nan denmen maten, byen bon\u00E8, p\u00E8p la leve, li pati pou dez\u00E8 Tekoa a. Le yo tapral leve lamach, Jozafa pale ak yo, li di konsa: -Nou menm moun peyi Jida ak moun lavil Jerizal\u00E8m, koute sa m\u0027ap di nou! Mete konfyans nou nan Sey\u00E8 a, Bondye nou an! Nou p\u0027ap vole gadj\u00E8. Se pou nou kw\u00E8 sa pwof\u00E8t li yo di nou an. N\u0027ap genyen batay la.",
    "Apre sa, li f\u00E8 yon pale ak p\u00E8p la. Li f\u00E8 k\u00E8k mizisyen pran mache devan s\u00F2lda yo ak rad yo konn mete l\u00E8 gen gwo f\u00E8t seremoni. Yo t\u0027ap mache devan s\u00F2lda yo, yo t\u0027ap chante: -Lwanj pou Sey\u00E8 a! Li p\u0027ap janm sispann renmen nou!",
    "L\u00E8 yo tanmen chante ak k\u00E8 kontan pou f\u00E8 lwanj Sey\u00E8 a, Sey\u00E8 a lage yon s\u00E8l bouyay nan mitan moun Amon yo, moun Moab yo ak moun m\u00F2n Seyi yo ki te vin atake peyi Jida a, yo p\u00E8di batay la.",
    "Moun peyi Amon yo ak moun peyi Moab yo atake lame moun m\u00F2n Seyi yo, yo detwi yo n\u00E8t. L\u00E8fini, yo vire yonn sou l\u00F2t nan yon chen manje chen, yonn touye l\u00F2t.",
    "L\u00E8 moun peyi Jida yo rive sou t\u00E8t yon ti bit kote yo ka w\u00E8 tout dez\u00E8 a, yo voye je yo gade kote l\u00E8nmi yo ye a, yo w\u00E8 yo tout te kouche mouri at\u00E8 a. Pat gen yon moun ki te chape.",
    "Jozafa ansanm ak lame li a desann al piye tou sa l\u00E8nmi yo te kite. yo jwenn kantite b\u00E8t, pwovizyon, rad ak anpil l\u00F2t bagay ki te gen val\u00E8. Yo pase twa jou ap ranmase. Men te gen sitelman, yo pa t\u0027 ka pran tout pote ale.",
    "Sou katriy\u00E8m jou a, yo sanble nan fon benediksyon an pou f\u00E8 lwanj Sey\u00E8 a pou tou sa li te f\u00E8 pou yo. Se pout\u00E8t sa yo rele fon an Beraka, non ki rete pou li jouk jounen j\u00F2di a.",
    "L\u00E8fini, tout moun peyi Jida yo ak moun lavil Jerizal\u00E8m yo ak wa Jozafa alat\u00E8t yo tounen lavil Jerizal\u00E8m ak gwo k\u00E8 kontan, paske se Sey\u00E8 a menm ki te ba yo okazyon f\u00E8 f\u00E8t sou do l\u00E8nmi yo.",
    "L\u00E8 yo rive lavil Jerizal\u00E8m, yo ale nan Tanp Sey\u00E8 a, pandan yo t\u0027ap jwe gita, bandjo ak twonp\u00E8t.",
    "L\u00E8 moun l\u00F2t nasyon yo vin konnen jan Sey\u00E8 a te kraze l\u00E8nmi peyi Jida yo, yo tout te soti p\u00E8 anpil.",
    "Se konsa r\u00E8y Jozafa a pase dous, san bri san kont. Bondye te f\u00E8 tout peyi ki te nan vwazinaj yo viv byen av\u00E8 l\u0027.",
    "L\u00E8 Jozafa moute sou fot\u00E8y wa peyi Jida a, li te gen trannsenkan sou t\u00E8t li. Li pase vennsenkan ap gouv\u00E8nen lavil Jerizal\u00E8m. Manman l\u0027 te rele Azouba. Se te pitit fi Chilki.",
    "Jozafa te swiv Asa, papa l\u0027, pye pou pye nan tou sa li te f\u00E8. Li te f\u00E8 sa ki dwat devan Sey\u00E8 a.",
    "Tans\u00E8lman, tanp zid\u00F2l yo te la toujou nan peyi a, kif\u00E8 p\u00E8p la pa t\u0027ap s\u00E8vi Bondye zans\u00E8t yo a ak tout k\u00E8 yo.",
    "Tou sa Jozafa te f\u00E8 depi premye jou li te moute wa a rive jouk d\u00E8nye jou a, n\u0027a jwenn sa ekri nan liv Istwa Jeou, pitit Anani an, ki yon p\u00F2syon nan liv Istwa Wa peyi Izray\u00E8l yo.",
    "Yon l\u00E8, Jozafa, wa peyi Jida a, te pase kontra ak Okozyas, wa peyi Izray\u00E8l la, ki te f\u00E8 anpil bagay ki te mal devan Sey\u00E8 a.",
    "Yo mete ansanm, yo f\u00E8 f\u00E8 anpil gwo batiman nan p\u00F2 lavil Ezyongeb\u00E8 pou al f\u00E8 trafik sou lanm\u00E8 jouk nan peyi Tasis.",
    "Men Elyez\u00E8, pitit gason Dodava a, moun lavil Marecha, te av\u00E8ti Jozafa. Li te di l\u0027: -Paske ou te mete t\u00E8t ou ak Okozyas, Sey\u00E8 a pral kraze sa ou te bati a. Batiman yo kraze, yo pa janm rive vwayaje pou peyi Tasis."
  ],
  [
    "Jozafa mouri, yo antere l\u0027 nan tonm wa yo, nan lavil David la. Se pitit li, Joram, ki moute sou fot\u00E8y la nan plas li.",
    "Joram, pitit Jozafa, wa peyi Jida a, te gen sis fr\u00E8: Azarya, Jey\u00E8l, Zakari, Azaryawou, Mikay\u00E8k ak Chefatyawou.",
    "Papa yo te ba yo chak yon kantite l\u00F2, ajan, ak tout kalite l\u00F2t bagay ki gen val\u00E8. Li mete yo ch\u00E8f nan gwo lavil ki gen miray ranpa nan peyi Jida a. Men li te mete Joram wa nan plas li, paske Joram te premye pitit gason l\u0027.",
    "L\u00E8 Joram moute wa nan plas papa l\u0027, li chita otorite l\u0027 byen chita nan peyi a. L\u00E8fini, li f\u00E8 touye tout fr\u00E8 l\u0027 yo ansanm ak k\u00E8k gwo ch\u00E8f p\u00E8p Izray\u00E8l la.",
    "Joram te gen tranndezan l\u00E8 li moute wa. Li gouv\u00E8nen lavil Jerizal\u00E8m pandan witan.",
    "Li f\u00E8 tankou wa Akab ak l\u00F2t wa peyi Izray\u00E8l yo te f\u00E8. Li te marye ak yon pitit fi Akab, li f\u00E8 sa ki mal nan je Sey\u00E8 a.",
    "Men Sey\u00E8 a pa t\u0027 vle detwi fanmi David la, paske li te pase kontra ak David. Li te pwom\u00E8t David li t\u0027ap toujou gen yon moun nan ras li pou gouv\u00E8nen peyi a devan Sey\u00E8 a.",
    "Sou r\u00E8y wa Joram, moun peyi Edon yo pran l\u00E8zam kont moun peyi Jida yo. Yo pran lib\u00E8te granmoun yo, yo nonmen yon wa pou gouv\u00E8nen yo.",
    "Se konsa Joram soti ak tout ch\u00E8f li yo ak tout cha lag\u00E8 li yo, li mache sou yo. Lame moun Edon yo s\u00E8nen l\u0027. Pandan lannwit, Joram ak ch\u00E8f cha lag\u00E8 li yo leve, yo atake moun Edon yo, yo pase soti nan mitan yo, yo chape k\u00F2 yo.",
    "Se depi l\u00E8 sa a, peyi Edon soti anba otorite peyi Jida a. Yo granmoun lakay yo. Se menm l\u00E8 sa a tou, moun lavil Libna yo soti anba otorite peyi Jida a, paske Joram te vire do bay Sey\u00E8 a, Bondye zans\u00E8t yo a.",
    "Li te menm rive f\u00E8 bati tanp pou s\u00E8vi zid\u00F2l nan m\u00F2n peyi Jida yo. Li lak\u00F2z moun lavil Jerizal\u00E8m yo vire do bay Bondye. Li f\u00E8 peyi Jida a p\u00E8di wout li.",
    "Se konsa Joram resevwa yon l\u00E8t pwof\u00E8t Eli te voye ba li. Nan l\u00E8t la pwof\u00E8t la di: -Men sa Sey\u00E8 a, Bondye David, zans\u00E8t w\u0027a a, voye di ou: Ou pa swiv egzanp Jozafa, papa ou, ni egzanp Asa, granpapa ou.",
    "Ou te pito swiv egzanp wa peyi Izray\u00E8l yo. Ou lak\u00F2z peyi Jida a ak tout moun lavil Jerizal\u00E8m yo vire do bay Bondye tankou moun fanmi Akab yo te f\u00E8 l\u0027 la. Ou menm rive touye fr\u00E8 ou yo, pw\u00F2p pitit papa ou yo, ki te pi bon pase ou.",
    "Se pout\u00E8t sa, Sey\u00E8 a pral voye yon gwo mal\u00E8 sou p\u00E8p la, sou pitit ou yo, sou madanm ou yo ak sou tou sa ou genyen.",
    "Ou menm pou t\u00E8t pa ou, ou pral malad anpil. Ou pral gen yon s\u00E8l maladi vant ki pral f\u00E8 ou soufri jouk trip ou va soti.",
    "L\u00E8 sa a, te gen k\u00E8k moun Filisti ak moun Arabi ki t\u0027ap viv toupre ak moun Letiopi yo. Sey\u00E8 a f\u00E8 yo vin atake Joram.",
    "Yo anvayi peyi Jida, yo piye pal\u00E8 wa a, yo f\u00E8 tout madanm li yo prizonye ansanm ak tout pitit gason l\u0027 yo. S\u00E8l pitit gason yo te kite pou li se te Joakaz, ti d\u00E8nye a.",
    "Apre sa, Sey\u00E8 a voye yon s\u00E8l maladi vant sou li ki pa t\u0027 ka geri.",
    "Pandan dezan maladi a t\u0027ap minen l\u0027, trip li yo soti, li t\u0027ap soufri anpil l\u00E8 li mouri. P\u00E8p la pa t\u0027 limen boukan pou li jan yo te f\u00E8 l\u0027 pou zans\u00E8t li yo.",
    "Joram te gen tranndezan l\u00E8 li moute wa, li gouv\u00E8nen lavil Jerizal\u00E8m pandan witan. Pesonn pa t\u0027 pran lapenn pou li l\u00E8 li mouri. Yo antere l\u0027 nan lavil David la, men yo pa mete l\u0027 nan tonm wa yo."
  ],
  [
    "Yon bann arab te anvayi kan lame a, yo te touye tout gran pitit gason Joram yo. S\u00E8l Okozyas, d\u00E8nye pitit gason l\u0027 lan, te rete. Se konsa p\u00E8p Jerizal\u00E8m lan f\u00E8 Okozyas wa nan plas papa l\u0027.",
    "Okozyas te gen venndezan l\u00E8 li moute wa. Li gouv\u00E8nen lavil Jerizal\u00E8m pandan yon s\u00E8l lanne. Manman l\u0027 te rele Atali, pitit fi Akab, pitit pitit fi Omri.",
    "Okozyas tou te mache pye pou pye d\u00E8y\u00E8 moun fanmi Akab yo, paske manman l\u0027 t\u0027ap ba li move kons\u00E8y.",
    "Li f\u00E8 sa ki mal nan je Sey\u00E8 a paske, apre lanm\u00F2 papa l\u0027, se l\u00F2t moun fanmi Akab yo ki vin s\u00E8vi tankou konseye wa a. Se sa ki p\u00E8di l\u0027 n\u00E8t.",
    "Li koute kons\u00E8y yo, li mete t\u00E8t ansanm ak Joram, pitit pitit Akab, wa peyi Izray\u00E8l la, pou al atake Azay\u00E8l, wa peyi Siri a. Lame yo kontre yonn ak l\u00F2t lavil Ram\u00F2t nan peyi Galarad. Moun Siri yo blese Joram.",
    "Joram tounen lavil Jizrey\u00E8l pou l\u0027 te ref\u00E8 anba blese li te pran nan batay li t\u0027ap mennen kont Azay\u00E8l, wa peyi Siri a, lavil Ram\u00F2t. L\u00E8 sa a, Okozyas moute lavil Jizrey\u00E8l pou l\u0027 vizite Joram, pitit pitit Akab, paske Joram te malad.",
    "Se Bondye ki te f\u00E8 Okozyas al rann Joram vizit sa a pou l\u0027 te ka kraze l\u0027. Rive Okozyas rive, li pati ansanm ak Joram al kontre Jeou, pitit gason Nimchi a, yon moun Bondye te chwazi pou dispar\u00E8t tout fanmi Akab la.",
    "Se konsa, pandan Jeou t\u0027ap regle ak fanmi Akab la, li kontre k\u00E8k ch\u00E8f peyi Jida ak ti fanmi wa Okozyas yo ki t\u0027ap s\u00E8vi nan lame Okozyas la. Li touye tout.",
    "Apre sa, li mande pou yo chache Okozyas ki te kache nan peyi Samari a. Yo jwenn li, yo mennen l\u0027 bay Jeou ki f\u00E8 yo touye l\u0027. Apre sa, yo antere kadav li, paske yo t\u0027ap di se pitit pitit Jozafa ki te f\u00E8 sa l\u0027 kapab pou l\u0027 s\u00E8vi Sey\u00E8 a. Se konsa pa t\u0027 rete pesonn nan fanmi Okozyas la ki te ka pran pouvwa a pou gouv\u00E8nen.",
    "L\u00E8 Atali, manman Okozyas, vin konnen yo te touye pitit li a, li bay l\u00F2d pou yo touye tout r\u00E8s fanmi wa peyi Jida yo.",
    "Men, l\u00E8 yo t\u0027ap touye pitit wa yo, Jozab\u00E8t, pitit fi wa Joram lan, pran Joas, pitit gason Okozyas la, li sere l\u0027. Li kache l\u0027 ansanm ak moun ki te s\u00E8vi l\u0027 nouris la nan yon chanm kote moun d\u00F2mi nan Tanp lan. Se konsa, Jozab\u00E8t, pitit fi wa Joram lan, s\u00E8 menm papa ak Okozyas, epi ki te madanm Jeojada, pr\u00E8t la, te sere Joas san Atali pa konn sa, kif\u00E8 li pa t\u0027 mouri tou.",
    "Pandan sizan Joas te rete kache nan Tanp lan ansanm ak moun ki te s\u00E8vi l\u0027 nouris la. Atali menm t\u0027ap gouv\u00E8nen peyi a."
  ],
  [
    "Sou sety\u00E8m lanne a, Jeojada, pr\u00E8t la, pran kouraj li ak de men, li deside l\u00E8 a rive pou l\u0027 f\u00E8 sa pou l\u0027 f\u00E8 a. Li f\u00E8 rele senk kaptenn nan lame a: Azarya, pitit Jewokam, Ismay\u00E8l, pitit Jokanan, Azaryawou, pitit gason Ob\u00E8d, Maseja, pitit gason Adaja ak Elichafat, pitit Zikri. Li pran yon dizon ak yo.",
    "Mesye sa yo vwayaje ale nan tout lavil peyi Jida yo, yo al chache moun Levi yo ak tout ch\u00E8f fanmi yo, f\u00E8 yo moute lavil Jerizal\u00E8m.",
    "Yo tout reyini nan Tanp lan. Yo pase yon kontra ak wa Joas, l\u00E8fini Jeojada di yo: -Men pitit gason defen wa nou an. Se li menm ki pral gouv\u00E8nen koulye a jan Sey\u00E8 a te pwom\u00E8t fanmi David la.",
    "Men sa nou pral f\u00E8: L\u00E8 pr\u00E8t yo ak moun Levi yo va vin pran p\u00F2s jou repo a, y\u0027a separe f\u00E8 twa gwoup menm f\u00F2s. Yon gwoup va f\u00E8 p\u00F2s nan p\u00F2tay Tanp lan.",
    "Yon l\u00F2t gwoup va pran p\u00F2s b\u00F2 pal\u00E8 wa a. R\u00E8s yo va moute lagad b\u00F2 p\u00F2tay fondasyon an. Tout p\u00E8p la va sanble nan gwo lakou Tanp Sey\u00E8 a.",
    "Pa kite pesonn antre anndan Tanp lan, esepte pr\u00E8t ak moun Levi ki nan s\u00E8vis yo. Yo menm yo gen dwa antre, paske yo mete yo apa pou Bondye. Tout r\u00E8s p\u00E8p la va rete dey\u00F2 pou moute lagad pou Sey\u00E8 a.",
    "Moun Levi yo va f\u00E8 yon wonn ak wa a nan mitan yo. Y\u0027a kenbe zam yo nan men yo. Kote wa a va f\u00E8, y\u0027a mache av\u00E8 l\u0027 nan pozisyon sa a. Si yon moun ta vle seye antre nan Tanp lan, touye l\u0027.",
    "Moun Levi yo ak tout moun peyi Jida yo f\u00E8 tou sa Jeojada te ba yo l\u00F2d f\u00E8 a. Jeojada, pr\u00E8t la, pa t\u0027 kite gwoup ki te fin f\u00E8 s\u00E8vis yo jou repo a ale. Konsa, kaptenn lame yo te gen av\u00E8k yo ni sa ki t\u0027ap vin pran s\u00E8vis, ni sa ki te fin f\u00E8 s\u00E8vis yo.",
    "Jeojada bay kaptenn lame yo frenn ak div\u00E8s plak pwot\u00E8j wa David yo ki te sere nan Tanp Bondye a.",
    "Li mete moun ak nepe nan men yo sou tout devan Tanp lan ak devan lot\u00E8l la, depi sou b\u00F2 g\u00F2ch rive sou b\u00F2 dwat Tanp lan pou pwoteje wa a.",
    "L\u00E8fini, li f\u00E8 Joas, pitit wa a, soti. Li mete kouw\u00F2n lan sou t\u00E8t li, li pase ti chenn yo nan pony\u00E8t li ak nan janm li. Yo f\u00E8 l\u0027 wa. Jeojada, pr\u00E8t la, ak pitit li yo vide lwil sou t\u00E8t Joas pou mete l\u0027 apa pou travay la. Tout p\u00E8p la pran rele: -Viv wa a!",
    "L\u00E8 Atali tande bri pye p\u00E8p la ki t\u0027ap kouri epi ki t\u0027ap bat bravo pou wa a, li prese al nan Tanp kote p\u00E8p la te ye a.",
    "Li w\u00E8 wa a te kanpe b\u00F2 gwo poto a, b\u00F2 p\u00F2tay pou antre nan Tanp lan, ch\u00E8f yo ak tout mizisyen yo b\u00F2 kote l\u0027. Tout p\u00E8p la te kontan, yo t\u0027ap k\u00F2nen twonp\u00E8t. Sanba yo ak enstriman mizik yo t\u0027ap voye chante. K\u00E8 Atali kase, li chire rad sou li, li pran rele: -Men yo moute yon konplo sou do m\u0027.",
    "Lamenm Jeojada, pr\u00E8t la, bay kaptenn ki t\u0027ap k\u00F2mande lame a l\u00F2d, li di yo: -Pase nan mitan de ran s\u00F2lda yo av\u00E8 l\u0027, mennen l\u0027 dey\u00F2. Touye nenp\u00F2t moun nou w\u00E8 ki ta vle swiv li. Pr\u00E8t la te bay l\u00F2d pou yo pa touye Atali anndan Tanp Sey\u00E8 a.",
    "Yo pran Atali, yo mennen l\u0027 nan pal\u00E8 wa a, b\u00F2 P\u00F2tay Chwal yo. Se la yo touye l\u0027.",
    "L\u00E8 sa a, Jeojada pase yon kontra ak wa a ansanm ak tout p\u00E8p la. Dapre kontra a, yo rekon\u00E8t se p\u00E8p Sey\u00E8 a yo ye.",
    "L\u00E8 yo fini, tout p\u00E8p la ale nan tanp Baal la, yo demoli l\u0027. Yo kraze tout lot\u00E8l yo ak tout estati li yo. Yo touye Matan, pr\u00E8t Baal la, devan lot\u00E8l yo.",
    "Jeojada mete gad pou f\u00E8 faksyon devan Tanp Sey\u00E8 a, anba otorite pr\u00E8t yo ak moun Levi yo ki te reskonsab travay nan Tanp lan. Chak pr\u00E8t ak chak moun Levi te gen jou pa yo David te ba yo pou yo te pran s\u00E8vis pou boule n\u00E8t ofrann pou Sey\u00E8 a, dapre lalwa Moyiz la. Se yo menm tou ki te reskonsab voye chante k\u00E8 kontan jan David te moutre l\u0027 la.",
    "Jeojada mete gad an faksyon devan p\u00F2tay Tanp lan pou enpoze moun ki pa nan kondisyon pou f\u00E8 s\u00E8vis Bondye a antre.",
    "Apre sa, li pran kaptenn yo, notab yo, otorite yo ak tout r\u00E8s p\u00E8p la, yo soti nan Tanp lan ansanm ak wa a, yo mennen l\u0027 ale nan pal\u00E8 a. Yo pase antre nan p\u00F2tay Wa a. L\u00E8fini, yo f\u00E8 wa a chita sou fot\u00E8y li.",
    "Tout p\u00E8p la te kontan anpil. Pat gen yon ti bri nan lavil la depi yo te fin touye Atali ak kout nepe a."
  ],
  [
    "Joas te gen s\u00E8tan l\u00E8 li moute wa. Li pase karantan lavil Jerizal\u00E8m ap gouv\u00E8nen peyi a. Manman l\u0027 te yon moun lavil B\u00E8cheba ki te rele Zibya.",
    "Joas te f\u00E8 sa ki dwat devan Sey\u00E8 a toutotan Jeojada, pr\u00E8t la, pa t\u0027 ank\u00F2 mouri.",
    "Jeojada te marye wa a ak de madanm ki ba li pitit gason ak pitit fi.",
    "K\u00E8k tan apre sa, Joas pran desizyon pou l\u0027 repare Tanp Sey\u00E8 a.",
    "Li reyini pr\u00E8t yo ak moun Levi yo, li di yo: -Ale nan tout lavil peyi Jida yo. Ranmase lajan nan men tout p\u00E8p la pou repare Tanp lan chak lanne. Souke k\u00F2 nou, pa mize. Men moun Levi yo pa t\u0027 prese.",
    "L\u00E8 sa a, wa a f\u00E8 rele Jeojada, granpr\u00E8t la, li di l\u0027 konsa: -Poukisa ou pa rele d\u00E8y\u00E8 moun Levi yo pou yo ranmase nan men moun peyi Jida yo ak moun lavil Jerizal\u00E8m yo lajan Moyiz, s\u00E8vit\u00E8 Sey\u00E8 a, ansanm ak tout p\u00E8p Izray\u00E8l la te dak\u00F2 pou yo egzije p\u00E8p la bay pou Tanp Randevou a?",
    "Atali ki te yon fanm v\u00E8men ansanm ak moun pa l\u0027 yo te antre f\u00E8 dega nan Tanp Sey\u00E8 a. Yo te pran bagay yo te mete apa pou Bondye nan Tanp lan pou f\u00E8 s\u00E8vis pou Baal li yo.",
    "L\u00E8 sa a wa a bay l\u00F2d pou yo f\u00E8 yon gwo bwat pou yo mete b\u00F2 p\u00F2tay Tanp lan, sou dey\u00F2.",
    "Apre sa, li voye f\u00E8 konnen nan tout lavil Jerizal\u00E8m ak nan peyi Jida pou tout moun pote bay Sey\u00E8 a lajan Moyiz, s\u00E8vit\u00E8 Bondye a, te mande p\u00E8p Izray\u00E8l la bay l\u00E8 yo te nan dez\u00E8 a.",
    "Sa te f\u00E8 tout ch\u00E8f yo ak tout p\u00E8p la kontan. Yo pote lajan taks la, yo mete l\u0027 nan bwat la jouk li rive plen.",
    "Chak jou, moun Levi yo te pote bwat la bay ch\u00E8f wa a te mete reskonsab pou sa. L\u00E8 yo w\u00E8 bwat la plen, sekret\u00E8 wa a ak komis\u00E8 granpr\u00E8t la te delege pou sa a wete lajan an. Apre sa, yo mete bwat vid la nan plas li ank\u00F2. Yo te f\u00E8 sa chak jou. Konsa yo te ranmase anpil lajan.",
    "Wa a ak Jeojada renm\u00E8t lajan an bay moun ki te reskonsab repare Tanp Sey\u00E8 a. Moun sa yo menm te anplwaye mason ak chapant sou kontra pou repare Tanp Sey\u00E8 a. Yo te anplwaye b\u00F2s ki gen ladr\u00E8s pou travay f\u00E8 ak kwiv pou repare Tanp lan tou.",
    "Tout moun ki te reskonsab travay la mete men. Yo repare Tanp lan, yo mete l\u0027 jan l\u0027 te ye anvan an, yo f\u00E8 l\u0027 byen solid.",
    "L\u00E8 yo fini ak travay reparasyon an, yo pote r\u00E8s l\u00F2 ak r\u00E8s ajan an renm\u00E8t wa a ak Jeojada ki s\u00E8vi av\u00E8k yo pou f\u00E8 bagay pou Tanp Sey\u00E8 a, tankou b\u00F2l ak veso yo bezwen l\u00E8 y\u0027ap f\u00E8 s\u00E8vis, l\u00E8 y\u0027ap boule b\u00E8t yo touye pou Bondye ak tout kalite veso an l\u00F2 ak an ajan. Pandan tout tan Jeojada te la a, yo pa te sispann boule b\u00E8t n\u00E8t nan dife nan Tanp Sey\u00E8 a jan pou yo f\u00E8 l\u0027 la.",
    "Men, Jeojada te fin vye granmoun. Li te gen santrantan l\u00E8 li mouri.",
    "Yo antere l\u0027 nan tonm wa yo nan lavil David la, paske li te f\u00E8 anpil pou p\u00E8p Izray\u00E8l la, pou Bondye ak pou Tanp li a.",
    "Mouri Jeojada mouri, ch\u00E8f peyi Jida yo vin jwenn wa a, yo bese t\u00E8t jouk at\u00E8 devan li. Wa a koute kons\u00E8y yo.",
    "Se konsa p\u00E8p la sispann s\u00E8vi Bondye zans\u00E8t yo nan Tanp Sey\u00E8 a, yo tanmen f\u00E8 s\u00E8vis pou estati Achera yo ak pou l\u00F2t zid\u00F2l. Pout\u00E8t peche sa a, Sey\u00E8 a fache anpil sou peyi Jida ak sou lavil Jerizal\u00E8m.",
    "Sey\u00E8 a voye pwof\u00E8t pou f\u00E8 p\u00E8p la tounen vin jwenn li, men p\u00E8p la derefize koute sa pwof\u00E8t yo t\u0027ap di yo.",
    "L\u00E8 sa a, lespri Bondye desann sou Zakari, pitit gason Jeojada, pr\u00E8t la. li al kanpe yon kote pou tout p\u00E8p la w\u00E8 l\u0027, li di yo konsa: -Sey\u00E8 a, Bondye a mande poukisa nou pa vle swiv k\u00F2mandman li yo kif\u00E8 n\u0027ap rale mal\u00E8 sou nou konsa? Nou vire do ba li, l\u0027ap vire do ban nou tou!",
    "Men p\u00E8p la f\u00E8 konplo sou do Zakari. Wa a bay l\u00F2d pou yo touye l\u0027 ak kout w\u00F2ch nan gran lakou Tanp Sey\u00E8 a.",
    "Joas te bliye tout byen Jeojada, papa Zakari, te f\u00E8 pou li, li f\u00E8 touye Zakari. Anvan Zakari rann d\u00E8nye souf li, li di byen f\u00F2: -Se pou Sey\u00E8 a w\u00E8 sa ou f\u00E8 la a, se pou l\u0027 pini ou pou sa!",
    "Menm lanne sa a, l\u00E8 sezon prentan rive, lame peyi Siri a atake wa Joas, yo anvayi peyi Jida ak lavil Jerizal\u00E8m. Yo touye tout ch\u00E8f yo, yo piye peyi a, yo voye tou sa yo te pran bay wa lavil Damas la.",
    "Lame peyi Siri a pa t\u0027 anpil, men Sey\u00E8 a te kite l\u0027 kraze yon lame ki te plis pase yo lontan paske p\u00E8p Jida a te vire do bay Sey\u00E8 a, Bondye zans\u00E8t yo a. Se konsa Joas t\u0027ap soufri nan men moun Siri yo pou sa l\u0027 te f\u00E8 a.",
    "L\u00E8 moun Siri yo wete k\u00F2 yo, yo kite wa a malad grav. De nan ch\u00E8f ki t\u0027ap s\u00E8vi av\u00E8 l\u0027 yo f\u00E8 konplo sou do l\u0027 pou yo tire revanj lanm\u00F2 pitit Jeojada, pr\u00E8t la. Yo touye wa a sou kabann li. Yo antere l\u0027 nan lavil David la, men yo pa mete l\u0027 nan tonm wa yo.",
    "Men non ch\u00E8f ki te f\u00E8 konplo a: se te Zabad, pitit gason Chimeya, yon fanm peyi Amon ak Jeozabad, pitit Chimrit, yon fanm peyi Moab.",
    "Nan esplikasyon yo bay sou liv wa yo, n\u0027a jwenn istwa pitit gason Joas yo, mesaj pwof\u00E8t yo te bay sou li, epi yo rakonte ki jan li te rebati Tanp Bondye a. Se Amasya, pitit Joas la, ki moute wa nan plas li."
  ],
  [
    "Amasya te gen vennsenkan l\u00E8 li moute wa. Li gouv\u00E8nen lavil Jerizal\u00E8m pandan ventnevan. Manman l\u0027 te rele Jeojadan, moun lavil Jerizal\u00E8m.",
    "Amasya te f\u00E8 sa ki dwat devan Sey\u00E8 a, men pa ak tout k\u00E8 li.",
    "L\u00E8 Amasya fin chita otorite l\u0027, li f\u00E8 touye ch\u00E8f lame ki t\u0027ap s\u00E8vi av\u00E8 l\u0027 yo epi ki te touye papa l\u0027.",
    "Men li pa t\u0027 manyen pitit ansasen sa yo, paske dapre sa ki ekri nan Liv lalwa Moyiz la, Bondye te bay l\u00F2d sa a: Nou pa gen dwa touye yon papa pou krim pitit li f\u00E8. Ni nou pa gen dwa touye yon pitit pou krim papa l\u0027 te f\u00E8. Y\u0027a touye yon moun pou krim li menm li f\u00E8.",
    "Amasya reyini tout gason nan branch fanmi Jida yo ak nan branch fanmi Benjamen yo, li moute yon lame, chak fanmi apa. Li mete yon ch\u00E8f alat\u00E8t chak rejiman mil s\u00F2lda ak yon ch\u00E8f alat\u00E8t chak divizyon san s\u00F2lda. Li f\u00E8 konte tout gason ki te gen ventan ak sa ki te gen ventan depase. Li f\u00E8 kouche yo sou rejis. Li jwenn te gen twasanmil (300.000) s\u00F2lda ki te pi bon nan s\u00E8vi ak zam, ki te pare pou f\u00E8 lag\u00E8, ki te gen ladr\u00E8s pou s\u00E8vi ak frenn ak gwo plak pwot\u00E8j.",
    "L\u00E8fini, li pran sanmil (100.000) vanyan s\u00F2lda nan peyi Izray\u00E8l, li peye yo chak twasan (300) kilo ajan pou yo goumen pou li.",
    "Men yon pwof\u00E8t Bondye vin di li: -Monwa, pa pran s\u00F2lda peyi Izray\u00E8l sa yo ak ou nan lame a, paske Sey\u00E8 a pa av\u00E8k moun peyi Izray\u00E8l yo, av\u00E8k bann pitit Efrayim sa yo.",
    "Paske si ou konprann ou ka ranf\u00F2se lame ou la av\u00E8k moun sa yo pou ou al f\u00E8 lag\u00E8, Bondye ap f\u00E8 ou bese t\u00E8t devan l\u00E8nmi ou yo, paske se Bondye ki gen pouvwa pou f\u00E8 ou genyen osinon pou f\u00E8 ou p\u00E8di batay la.",
    "Amasya mande pwof\u00E8t Bondye a: -Bon, sa k\u0027ap rive twa san kilo ajan sa yo mwen deja bay s\u00F2lda peyi Izray\u00E8l yo? Pwof\u00E8t la reponn li: -Sey\u00E8 a ka renm\u00E8t ou plis pase sa!",
    "Se konsa Amasya f\u00E8 s\u00F2lda li te f\u00E8 vini soti nan peyi Efrayim yo mete k\u00F2 yo sou kote, li voye yo al f\u00E8 wout yo lakay yo. Men s\u00F2lda sa yo te fache anpil sou moun peyi Jida yo pout\u00E8t sa. Yo tounen lakay yo byen move.",
    "Amasya mete gason sou li, li mennen lame li a nan Fon Sale a kote li touye dimil (10.000) moun m\u00F2n Seyi.",
    "S\u00F2lda peyi Jida yo f\u00E8 dimil (10.000) prizonye met sou sa. Yo pran yo, yo mennen yo sou t\u00E8t yon fal\u00E8z, yo lage yo anba kote yo mouri kraze.",
    "Men, s\u00F2lda Amasya te voye tounen lakay yo pou yo pa ale nan lag\u00E8 ansanm av\u00E8 l\u0027 yo, anvayi lavil peyi Jida yo, depi lavil Samari rive lavil B\u00E8towon. Yo touye twamil (3.000) moun, yo pran yon pak\u00E8t bagay pote ale.",
    "L\u00E8 Amasya t\u0027ap tounen apre li fin kraze moun peyi Edon yo, li pran bondye moun m\u00F2n Seyi yo av\u00E8 l\u0027. Li f\u00E8 yo tounen bondye pa l\u0027, li s\u00E8vi yo, li boule lansan pou yo.",
    "Sey\u00E8 a fache kont Amasya. Li voye yon pwof\u00E8t pou di l\u0027 konsa: -Poukisa koulye a ou pran s\u00E8vi bondye yon p\u00E8p ki pa t\u0027 ka sove p\u00E8p sa a anba men ou?",
    "Amasya koupe l\u0027 lapaw\u00F2l, li di li: -Depi kil\u00E8 mwen te nonmen ou konseye wa a? Pe la, si ou pa bezwen m\u0027 f\u00E8 yo wonpi ou! Pwof\u00E8t la rete sou sa l\u0027 t\u0027ap di a, men li di: -Koulye a mwen konnen Bondye pran desizyon pou l\u0027 fini av\u00E8 ou vre, paske ou f\u00E8 sa ou f\u00E8 a, epi ou pa vle koute kons\u00E8y mwen.",
    "Men Amasya, wa peyi Jida a, koute kons\u00E8y l\u00F2t moun, li voye misyon bay Joas, pitit Joakaz, pitit pitit Jeou, wa peyi Izray\u00E8l la, li di l\u0027: -Vini non! Ann w\u00E8 sa ki pi f\u00F2!",
    "Men, Joas voye reponn li: -Yon jou, yon pye pikan ki te sou m\u00F2n Liban an voye yon misyon bay yon pye s\u00E8d. Li di l\u0027: Bay pitit gason m\u0027 lan pitit fi ou la pou l\u0027 marye av\u00E8 l\u0027. Yon b\u00E8t bwa pase b\u00F2 la, li kraze pye pikan an.",
    "Amasya, ou di ou kraze moun peyi Edon yo, koulye a, ou kite l\u00F2g\u00E8y vire t\u00E8t ou. Men pito ou rete chita lakay ou tande! Poukisa pou w\u0027ap chache traka bay k\u00F2 ou epi pou sa pase mal ni pou ou, ni pou peyi Jida a?",
    "Men Amasya derefize koute l\u0027. Paske se te volonte Bondye pou l\u0027 te lage l\u0027 nan men Joas pout\u00E8t li te pran s\u00E8vi bondye p\u00E8p Edon yo.",
    "Se konsa Joas soti ak lame li pou l\u0027 al goumen ak Amasya b\u00F2 lavil B\u00E8tchem\u00E8s, nan peyi Jida.",
    "Lame Izray\u00E8l la bat lame Jida a byen bat. Tout s\u00F2lda peyi Jida yo vole gaye, yo kouri al lakay yo.",
    "Joas, wa peyi Izray\u00E8l la, fe Amasya, pitit Joas, pitit pitit Joakaz, wa peyi Jida a, prizonye lavil B\u00E8tchem\u00E8s. L\u00E8fini, li mache sou lavil Jerizal\u00E8m. Li kraze miray lavil la sou yon long\u00E8 ki pran depi nan p\u00F2tay Efrayim lan rive jouk b\u00F2 p\u00F2tay Kwen an. Sa te f\u00E8 antou",
    "Li pran d\u00E8nye bagay an l\u00F2 ak an ajan li jwenn, tou sa ki te nan Tanp Sey\u00E8 a sou kont Ob\u00E8d-Edon, ak tout rich\u00E8s ki te nan pal\u00E8 a, san konte kantite moun li te f\u00E8 prizonye tankou yon garanti. Apre sa, li tounen tounen l\u0027 lavil Samari.",
    "Amasya, wa peyi Jida a, te viv kenzan ank\u00F2 apre lanm\u00F2 Joas, pitit Joakaz, wa peyi Izray\u00E8l la.",
    "Tout r\u00E8s istwa Amasya a, depi premye jou li te moute wa a rive jouk d\u00E8nye jou a, tou sa ekri nan liv Istwa Wa peyi Izray\u00E8l yo.",
    "Depi l\u00E8 Amasya te lage pye Sey\u00E8 a, yo t\u0027ap f\u00E8 konplo sou do l\u0027 lavil Jerizal\u00E8m. Bout pou bout, li kouri al kache lavil lakis. Men, yo voye d\u00E8y\u00E8 l\u0027 jouk lavil lakis, yo pran l\u0027, yo touye l\u0027.",
    "L\u00E8fini yo pote kadav li sou chwal lavil Jerizal\u00E8m. Yo antere l\u0027 nan tonm wa yo nan lavil David la.",
    "m\u00E8t nan miray la."
  ],
  [
    "Tout p\u00E8p peyi Jida a pran Ozyas, pitit gason Amasya a, yo f\u00E8 l\u0027 wa nan plas papa l\u0027. Ozyas te gen s\u00E8zan l\u00E8 sa a.",
    "Se li menm ki reprann lavil Elat, li f\u00E8 l\u0027 tounen anba otorite wa peyi Jida a apre lanm\u00F2 papa l\u0027.",
    "Ozyas te gen s\u00E8zan l\u00E8 li moute wa peyi Jida. Li gouv\u00E8nen nan lavil Jerizal\u00E8m pandan senkanndezan. Manman l\u0027 te rele Jekolya. Se te moun lavil Jerizal\u00E8m.",
    "Ozyas te f\u00E8 sa ki dwat devan Sey\u00E8 a menm jan ak Amasya, papa l\u0027, te f\u00E8 l\u0027.",
    "Pandan toutan Zakari te la pou moutre l\u0027 jan pou l\u0027 gen krentif Bondye a li t\u0027ap s\u00E8vi Sey\u00E8 a san mank. Pandan tout tan li t\u0027ap s\u00E8vi Sey\u00E8 a, Bondye te f\u00E8 zaf\u00E8 l\u0027 mache byen.",
    "Ozyas leve al goumen ak moun Filisti yo. Li kraze miray ranpa lavil Gat, lavil Jabne ak lavil Asd\u00F2d. Li bati l\u00F2t lavil ak miray ranpa nan z\u00F2n Asd\u00F2d ak nan mitan peyi Filisti a.",
    "Bondye ede l\u0027 goumen kont moun Filisti yo, kont moun Arabi ki t\u0027ap viv lavil Goubaal yo, ak kont moun Mawon yo.",
    "Moun Amon yo te peye lajan taks bay Ozyas. Yo t\u0027ap nonmen non l\u0027 jouk sou fwonty\u00E8 peyi Lejip, paske li te vin gen anpil pouvwa.",
    "Ozyas ranf\u00F2se defans lavil Jerizal\u00E8m. Li bati gwo f\u00F2 tou won b\u00F2 P\u00F2tay Kwen an, b\u00F2 P\u00F2tay Fon an ak nan yon kwen miray la.",
    "Li bati gwo f\u00F2 tou won nan dez\u00E8 a, li fouye gwo basen pou kenbe dlo paske li te gen anpil mouton ni nan plenn lan ni sou platon yo. Li te gen moun ap travay pou li nan jaden li yo, ak moun pou okipe jaden rezen l\u0027 yo nan m\u00F2n, paske li te renmen travay lat\u00E8.",
    "Ozyas te gen yon gwo lame toujou pare pou f\u00E8 lag\u00E8. Lame a te separe an gwoup, dapre jan yo te enskri nan rejis Jeiy\u00E8l, sekret\u00E8 wa a, ak Masyas, grefye a, te kenbe sou kontw\u00F2l Ananya, yonn nan gwo ch\u00E8f wa a.",
    "Te gen demil sisan (2.600) ch\u00E8f fanmi alat\u00E8t vanyan s\u00F2lda sa yo.",
    "Sou z\u00F2d yo te gen yon lame ak twasans\u00E8tmil senksan (307.500) s\u00F2lda toujou pare pou lag\u00E8. Yo te grann\u00E8g anpil, yo te toujou pare pou al goumen ak l\u00E8nmi wa yo.",
    "Ozyas bay tout moun nan lame a plak pwot\u00E8j, frenn, kas pou t\u00E8t yo, rad an plak f\u00E8, banza ak fl\u00E8ch, ak w\u00F2ch pou gwo fistibal.",
    "Nan lavil Jerizal\u00E8m, li te gen yon enjeny\u00E8 ki t\u0027ap f\u00E8 tout kalite machin pou voye fl\u00E8ch ak gwo w\u00F2ch. Li f\u00E8 mete machin sa yo nan f\u00F2 won yo ak nan kwen miray ranpa yo. Yo t\u0027ap nonmen non Ozyas byen lwen, paske Bondye te sit\u00E8lman ede l\u0027 li te vin gen anpil pouvwa.",
    "Men, l\u00E8 li fin chita pouvwa l\u0027 byen chita, l\u00F2g\u00E8y vire t\u00E8t li, sa lak\u00F2z pye l\u0027 chape. Li f\u00E8 bagay Sey\u00E8 a, Bondye li a, pa t\u0027 ba li dwa f\u00E8. Yon jou li antre nan Tanp Sey\u00E8 a pou boule lansan sou lot\u00E8l lansan an.",
    "Azarya, pr\u00E8t la, antre d\u00E8y\u00E8 l\u0027 ak katreven l\u00F2t pr\u00E8t Sey\u00E8 a, tout vanyan gason.",
    "Yo vin kanpe devan wa a, yo di l\u0027: -Ozyas, ou pa gen dwa boule lansan pou Sey\u00E8 a. Se pr\u00E8t yo ase, moun fanmi Arawon yo, yo mete apa pou f\u00E8 sa. Wete k\u00F2 ou kote yo mete apa n\u00E8t pou Sey\u00E8 a. Paske sa w\u0027ap f\u00E8 a pa bon devan Bondye. Bondye p\u0027ap kontan av\u00E8 ou pout\u00E8t sa.",
    "Ozyas te kanpe ak lansanswa a nan men l\u0027 pou l\u0027 te ofri lansan an. Li move sou pr\u00E8t yo. Lamenm, nan mitan Tanp Sey\u00E8 a, toupre lansan an, devan tout pr\u00E8t yo, yon move maladi po par\u00E8t sou fwon li.",
    "L\u00E8 granpr\u00E8t la, Azarya, ak l\u00F2t pr\u00E8t yo gade l\u0027, yo w\u00E8 maladi a par\u00E8t sou fwon li. Yo mete l\u0027 dey\u00F2. Li menm, li prese soti paske se Sey\u00E8 a menm ki te pini l\u0027.",
    "Wa Ozyas rete ak maladi po a sou li jouk li mouri. Li te rete nan yon ti kay apa pou kont li, jan yo f\u00E8 l\u0027 pou moun ki gen maladi sa a. Yo enpoze l\u0027 mete pye l\u0027 nan kay Sey\u00E8 a. Se Jotam, pitit gason l\u0027 lan, ki te reskonsab tout bagay nan pal\u00E8 a. Se li menm tou ki te gouv\u00E8nen p\u00E8p la nan peyi a.",
    "Pwof\u00E8t Izayi, pitit Am\u00F2z la, te ekri tout r\u00E8s istwa Ozyas la, depi premye jou li te moute wa a rive jouk d\u00E8nye jou a.",
    "L\u00E8 Ozyas mouri, yo antere l\u0027 apa nan simity\u00E8 wa yo. Pout\u00E8t vye maladi po li a, yo pa t\u0027 mete l\u0027 nan tonm wa yo. Se Jotam, pitit li a, ki moute wa nan plas li."
  ],
  [
    "Jotam te gen vennsenkan l\u00E8 li moute wa peyi Jida. Li gouv\u00E8nen nan lavil Jerizal\u00E8m pandan s\u00E8zan. Manman l\u0027 te rele Jewoucha. Se te pitit fi Zad\u00F2k.",
    "Jotam te f\u00E8 sa ki dwat devan Sey\u00E8 a, tankou Ozyas, papa l\u0027, te f\u00E8. Tans\u00E8lman, li pa t\u0027 janm mete pwent pye l\u0027 nan Tanp lan. P\u00E8p la menm te toujou ap f\u00E8 vye s\u00E8vis li yo.",
    "Se Jotam ki te bati P\u00F2tay N\u00F2 Tanp Sey\u00E8 a. Li f\u00E8 anpil travay nan miray lavil la nan z\u00F2n yo rele Of\u00E8l la.",
    "Li bati anpil lavil nan m\u00F2n peyi Jida a. Li bati gwo f\u00F2 ak f\u00F2 won nan tout rakbwa yo.",
    "Li f\u00E8 lag\u00E8 ak wa peyi Amon an. Li bat li. Lanne sa a, moun peyi Amon yo ba li twamiltwasan (3.300) kilo ajan, senkantmil (50.000) barik ble ak senkantmil barik l\u00F2j. Pandan dezan apre sa, yo ba li menm kantite a chak lanne.",
    "Jotam te vin gen anpil pouvwa, paske li te mache dwat devan Sey\u00E8 a, Bondye li a.",
    "Tout r\u00E8s istwa Jotam lan, tout lag\u00E8 li te f\u00E8, tou sa li te reyalize, nou jwenn sa ekri nan liv Istwa wa peyi Izray\u00E8l ak wa peyi Jida yo.",
    "Li te gen vennsenkan l\u00E8 li moute wa nan peyi Jida. Li gouv\u00E8nen nan lavil Jerizal\u00E8m pandan s\u00E8zan.",
    "L\u00E8 Jotam mouri, yo antere l\u0027 nan lavil David la. Se Akaz, pitit li, ki moute wa nan plas li."
  ],
  [
    "Akaz te gen ventan l\u00E8 li moute wa peyi Jida. Li gouv\u00E8nen nan lavil Jerizal\u00E8m pandan s\u00E8zan. Men, li pa t\u0027 f\u00E8 sa ki dwat devan Sey\u00E8 a, Bondye li a, tankou David, zans\u00E8t li a, te f\u00E8 l\u0027.",
    "Li te pito f\u00E8 tankou wa peyi Izray\u00E8l yo. Li menm rive f\u00E8 estati an kwiv pou Baal yo.",
    "Li f\u00E8 boule lansan pou yo nan Fon Benninon an, li ofri pw\u00F2p pitit gason l\u0027 yo pou yo boule yo dapre vye prensip krimen\u00E8l nasyon Sey\u00E8 a te mete dey\u00F2 pou f\u00E8 plas pou moun Izray\u00E8l yo.",
    "Li f\u00E8 touye b\u00E8t, boule lansan nan tout tanp zid\u00F2l yo, sou ti m\u00F2n yo ak anba gwo pyebwa.",
    "Pout\u00E8t tout bagay sa yo, Sey\u00E8 a, Bondye Akaz la, lage l\u0027 nan men wa peyi Siri a. Moun Siri yo bat li. Yo f\u00E8 anpil moun peyi a prizonye, yo mennen yo lavil Damas. Konsa tou, Sey\u00E8 a lage l\u0027 nan men wa peyi Izray\u00E8l la ki bat li byen bat.",
    "Se konsa, yon s\u00E8l jou Peka, pitit Remalya, touye sanvenmil (120.000) s\u00F2lda, tout vanyan gason, nan peyi Jida a, paske p\u00E8p la te vire do bay Sey\u00E8 a, Bondye zans\u00E8t yo a.",
    "Zikri, yon vanyan s\u00F2lda peyi Efrayim, touye Maseja, pitit wa a, Azrikam, ch\u00E8f pal\u00E8 a, ak Elkana, ch\u00E8f ki vin apre wa a.",
    "Atout moun peyi Jida yo te fanmi moun peyi Izray\u00E8l yo, moun peyi Izray\u00E8l yo f\u00E8 desanmil (200.000) moun prizonye, fanm ak timoun, yo piye peyi a, yo pran yon pak\u00E8t bagay pote ale lavil Samari.",
    "Nan lavil Samari te gen yon moun yo te rele Od\u00E8d ki te pwof\u00E8t Bondye. Li soti al kontre lame moun peyi Izray\u00E8l yo ki t\u0027ap rive lavil Samari. Li di yo: -Sey\u00E8 a, Bondye zans\u00E8t nou yo, te fache sou moun peyi Jida yo. Se pout\u00E8t sa li lage yo nan men nou. Men koulye a, Bondye tande ki jan nou menm nou ansasinen yo ak raj.",
    "Koulye a menm, nou soti pou nou f\u00E8 moun peyi Jida ak moun lavil Jerizal\u00E8m yo tounen esklav pou s\u00E8vi nou. Men nou menm pout\u00E8t pa nou, l\u00E8 nou f\u00E8 sa, \u00E8ske nou pa f\u00E8 sa ki mal tou devan Sey\u00E8 a, Bondye nou an?",
    "Koute sa m\u0027ap di nou: Prizonye sa yo se fr\u00E8 ak s\u00E8 nou yo ye. Kite yo tounen lakay yo, paske se sou nou Sey\u00E8 a move koulye a.",
    "L\u00E8 sa a, kat nan gwo ch\u00E8f moun peyi Efrayim yo: Azarya, pitit Jokanan, Berekya, pitit Mesilem\u00F2t, Ezekya, pitit Chaloum, ak Amasa, pitit Adlayi, leve d\u00E8y\u00E8 moun ki te soti nan lag\u00E8 yo.",
    "Yo di yo: -Pa mennen prizonye sa yo isit la! Si nou f\u00E8 sa n\u0027ap ant\u00F2 devan Sey\u00E8 a. Nou deja f\u00E8 kont peche nou konsa, Sey\u00E8 a tou move sou p\u00E8p Izray\u00E8l la, pou n\u0027ap vin mete ank\u00F2 sou sa nou f\u00E8 ki mal ak sou peche nou yo!",
    "Se konsa s\u00F2lda yo renm\u00E8t prizonye yo ak tou sa yo te pran bay ch\u00E8f yo ak tout p\u00E8p la.",
    "L\u00E8 sa a, yo chwazi kat menm mesye sa yo pou yo reskonsab prizonye yo. Yo pran rad nan bagay s\u00F2lda yo te piye yo, yo mete sou moun ki te toutouni yo, yo biye yo, mete sapat nan pye yo, yo ba yo manje, yo ba yo bw\u00E8. Yo mete renm\u00E8d sou tout kote yo te blese. Yo f\u00E8 tou sa ki te tw\u00F2 f\u00E8b yo moute bourik, yo mennen tout prizonye yo tounen lavil Jeriko, lavil Palmis yo, yo renm\u00E8t yo bay fanmi yo. L\u00E8fini, yo tounen tounen yo lavil Samari.",
    "L\u00E8 sa a, wa Akaz voye mande wa peyi Lasiri a sekou,",
    "paske moun peyi Edon yo te f\u00E8 yon pase nan peyi a ank\u00F2. Yo bat lame peyi Jida a, yo f\u00E8 anpil moun prizonye.",
    "Moun Filisti yo, b\u00F2 pa yo menm, t\u0027ap piye lavil peyi Jida yo ki te nan pye m\u00F2n yo ak nan z\u00F2n Neg\u00E8v la. Yo pran pou yo lavil sa yo: B\u00E8tchem\u00E8s, Ajalon, Gedew\u00F2t, Soko, Timna ak Gimzo ansanm ak tout ti bouk ki te sou z\u00F2d lavil sa yo. Yo rete ladan yo.",
    "Sey\u00E8 a te voye tout mal\u00E8 sa yo sou peyi Jida a pout\u00E8t Akaz, wa peyi Jida a, ki te pouse p\u00E8p la neglije Bondye yo a, epi ki pout\u00E8t pa l\u0027 te vire do bay Bondye n\u00E8t.",
    "Men Tiglat Piles\u00E8, wa peyi Lasiri a, vin atake wa Akaz pito. Pase pou l\u0027 ede l\u0027, li kraze l\u0027 pi mal.",
    "Se konsa, Akaz pran d\u00E8nye bagay ki gen val\u00E8 nan kay Sey\u00E8 a, nan pal\u00E8 wa a ak lakay ch\u00E8f yo, li f\u00E8 wa peyi Lasiri a kado. Men, sa pa t\u0027 s\u00E8vi l\u0027 anyen.",
    "Pandan tout tan yo t\u0027ap kraze l\u0027 konsa a, nonm yo bay pou wa Akaz la t\u0027ap donnen pi mal nan pa s\u00E8vi Sey\u00E8 a.",
    "Li t\u0027ap ofri b\u00E8t pou yo touye pou bondye moun lavil Damas yo ki te bat li. Li t\u0027ap di nan k\u00E8 l\u0027: Bondye wa peyi Siri yo te ede yo. Si mwen f\u00E8 s\u00E8vis pou yo, y\u0027a ede m\u0027 tou. Men se s\u00E8vis bondye sa yo menm ki lak\u00F2z mal\u00E8 rive ni li ni p\u00E8p Izray\u00E8l la.",
    "Akaz pran tout veso ki te nan Tanp Bondye a, li kraze yo an miy\u00E8t moso. Li kondannen p\u00F2t Tanp Sey\u00E8 a. Li f\u00E8 f\u00E8 l\u00F2t lot\u00E8l pou l\u00F2t bondye yo toupatou nan lavil Jerizal\u00E8m.",
    "Li bati tanp nan tout lavil ak ti bouk nan peyi Jida pou boule lansan pou l\u00F2t bondye yo. Se konsa li f\u00E8 Sey\u00E8 a, Bondye zans\u00E8t li yo, fache anpil sou li.",
    "Tout r\u00E8s istwa Akaz la ak tou sa li te f\u00E8 depi premye jou li te moute wa a rive jouk d\u00E8nye jou a, n\u0027a jwenn tou sa ekri nan Liv Istwa wa peyi Jida ak wa peyi Izray\u00E8l yo.",
    "L\u00E8 li mouri, yo antere l\u0027 lavil Jerizal\u00E8m, men yo pa t\u0027 mete l\u0027 nan tonm wa Izray\u00E8l yo. Se Ezekyas, pitit li, ki moute wa nan plas li."
  ],
  [
    "Ezekyas te gen vennsenkan l\u00E8 li moute wa peyi Jida. Li gouv\u00E8nen nan lavil Jerizal\u00E8m pandan ventnevan. Manman l\u0027 te rele Abija. Se te pitit fi Zakari.",
    "Ezekyas te f\u00E8 sa ki dwat devan Sey\u00E8 a tankou David, zans\u00E8t li a, te f\u00E8 l\u0027.",
    "Ezekyas te gen yon mwa depi li te wa, l\u00E8 li louvri tout p\u00F2t nan Tanp Sey\u00E8 a. Li f\u00E8 repare yo.",
    "L\u00E8fini, li f\u00E8 chache tout pr\u00E8t yo ak moun Levi yo, li reyini yo sou lakou ki bay sou b\u00F2 sol\u00E8y leve nan Tanp lan.",
    "Li di yo: -Nou menm fanmi Levi yo, koute sa m\u0027ap di nou: mete nou nan kondisyon pou f\u00E8 s\u00E8vis pou Sey\u00E8 a. Mete Tanp Sey\u00E8 a, Bondye zans\u00E8t nou yo, nan kondisyon pou yo ka f\u00E8 s\u00E8vis ladan l\u0027 pou li. Wete tout vye bagay yo te mete ladan l\u0027 kif\u00E8 li pa nan kondisyon pou f\u00E8 s\u00E8vis Bondye a.",
    "Zans\u00E8t nou yo pa t\u0027 kenbe paw\u00F2l yo ak Bondye. Yo te f\u00E8 sa ki mal devan Sey\u00E8 a, Bondye nou an, yo vire do ba li. Yo pa t\u0027 okipe Tanp kote Sey\u00E8 a rete a ank\u00F2. Yo pa gade l\u0027 menm!",
    "Yo kondannen tout p\u00F2t nan Tanp lan, yo kite lanp yo mouri, yo sispann boule lansan, yo sispann boule b\u00E8t nan Tanp lan pou Bondye p\u00E8p Izray\u00E8l la.",
    "Se pout\u00E8t sa Sey\u00E8 a te fache anpil sou peyi Jida ak sou lavil Jerizal\u00E8m. Tout moun te sezi, tout moun te p\u00E8 l\u00E8 yo w\u00E8 sa ki rive yo, tout moun t\u0027ap pase yo nan betiz, tankou nou w\u00E8 l\u0027 nou menm ak pw\u00F2p je nou tou.",
    "Yo touye papa nou yo nan lag\u00E8. Yo f\u00E8 madanm ak pitit nou yo prizonye.",
    "Se konsa mwen pran desizyon j\u00F2di a pou m\u0027 pase yon kontra ak Sey\u00E8 a, Bondye p\u00E8p Izray\u00E8l la, pou li ka pa janm move sou nou ank\u00F2.",
    "Koulye a, pitit mwen yo, souke k\u00F2 nou. Se nou menm Sey\u00E8 a te chwazi pou toujou kanpe devan l\u0027, pou s\u00E8vi l\u0027, pou f\u00E8 travay li, pou boule lansan pou li.",
    "Men moun Levi ki vin pote t\u00E8t yo an premye: Nan branch fanmi Keyat la, se te Makat, pitit Amasayi ak Jo\u00E8l, pitit Azarya. Nan branch fanmi Merari a, se te Kich, pitit Abdi ak Azarya, pitit Jealel\u00E8l. Nan branch fanmi G\u00E8chon an, se te Joak, pitit Zimna ak Ed\u00E8n, pitit Joak.",
    "Nan branch fanmi Elizafan an, se te Chimri ak Jeiy\u00E8l. Nan branch fanmi Asaf la, se te Zekaraja ak Matanya.",
    "Nan branch fanmi Eyman an, se te Jeiy\u00E8l ak Chimeyi. Nan branch fanmi Jedoutoun lan, se te Chemaja ak Ouziy\u00E8l.",
    "Mesye sa yo reyini tout fanmi yo, yo f\u00E8 s\u00E8vis pou yo ka nan kondisyon s\u00E8vi Bondye. L\u00E8fini, yo antre nan Tanp lan pou mete l\u0027 nan kondisyon s\u00E8vi Bondye, jan wa a te ba yo l\u00F2d la, dapre sa ki nan lalwa Sey\u00E8 a.",
    "Pr\u00E8t yo antre anndan Tanp lan pou mete l\u0027 nan kondisyon pou f\u00E8 s\u00E8vis Bondye. Yo pran tout vye bagay yo jwenn ladan l\u0027, yo pote yo dey\u00F2 nan lakou Tanp lan. Moun Levi yo menm ranmase yo nan lakou a, yo al jete yo nan ravin Sedwon an.",
    "Yo konmanse travay la premye jou premye mwa a. Sou wit jou, yo te rive anndan kote ki apa pou Bondye nan Tanp lan. Yo travay pandan wit jou ank\u00F2. Sou s\u00E8zy\u00E8m jou mwa a yo te fini n\u00E8t ak travay pou mete Tanp lan nan kondisyon pou l\u0027 f\u00E8 s\u00E8vis Bondye ank\u00F2.",
    "L\u00E8 yo fini, moun Levi yo ale lakay wa Ezekyas, yo di l\u0027: -Monwa, nou fin travay la, nou mete tout kay Sey\u00E8 a, lot\u00E8l pou boule ofrann yo ak tout batri ki mache av\u00E8 l\u0027 yo, tab pou pen yo mete apa pou Sey\u00E8 a ak tout batri pa l\u0027 yo tou, nan kondisyon pou f\u00E8 s\u00E8vis Bondye ank\u00F2.",
    "Nou pran tout veso wa Akaz te detounen yo pandan tout tan li te vire do bay Bondye a, nou repare yo, nou mete yo nan kondisyon pou f\u00E8 s\u00E8vis Bondye ank\u00F2. Koulye a, yo tout devan lot\u00E8l Sey\u00E8 a.",
    "Nan denmen maten, byen bon\u00E8, wa Ezekyas leve, li reyini tout ch\u00E8f lavil la, li moute ak yo nan Tanp Sey\u00E8 a.",
    "Yo mennen s\u00E8t ti towo, s\u00E8t belye mouton, s\u00E8t ti mouton, s\u00E8t bouk kabrit, yo ofri yo pou peye pou sa fanmi wa a ak tout moun p\u00E8p Jida yo te f\u00E8 ki mal ak pou sa moun te f\u00E8 ki mal nan Tanp lan. Wa a mande pr\u00E8t yo, moun fanmi Arawon yo, pou yo touye b\u00E8t yo sou lot\u00E8l Sey\u00E8 a.",
    "Pr\u00E8t yo touye towo yo anvan, yo ranmase tout san an nan yon veso, yo al vide l\u0027 sou lot\u00E8l la. Apre sa, yo touye belye mouton yo, yo al vide san yo sou lot\u00E8l la. Apre sa ank\u00F2, yo touye ti mouton yo, yo al vide san yo sou lot\u00E8l la tou.",
    "L\u00E8 yo fini, yo mennen bouk kabrit yo te ofri pou peche yo devan wa a ansanm ak l\u00F2t moun ki te la yo pou yo mete men yo sou t\u00E8t b\u00E8t yo.",
    "L\u00E8 yo fin f\u00E8 sa, pr\u00E8t yo touye bouk kabrit yo, yo vide san yo sou lot\u00E8l la tankou yon ofrann pou peche yo. Yo ofri yo bay Bondye pou mande padon pou peche tout p\u00E8p Izray\u00E8l la, paske wa a te bay l\u00F2d pou yo te boule ofrann lan pou tout p\u00E8p Izray\u00E8l la.",
    "Wa Ezekyas mete moun Levi nan Tanp Sey\u00E8 a av\u00E8k senbal, bandjo ak gita, dapre regleman David, Gad, pwof\u00E8t wa a ansanm ak pwof\u00E8t Natan te bay, paske tout l\u00F2d Sey\u00E8 a vle bay, se nan bouch pwof\u00E8t li yo li toujou mete yo.",
    "Moun Levi yo al nan plas yo ak enstriman mizik David yo. Pr\u00E8t yo te la tou ak twonp\u00E8t yo.",
    "Ezekyas bay l\u00F2d pou yo boule ofrann yo n\u00E8t sou lot\u00E8l la. L\u00E8 yo konmanse seremoni an, p\u00E8p la pran chante pou Sey\u00E8 a, yo t\u0027ap k\u00F2nen twonp\u00E8t anmenmtan yo t\u0027ap jwe l\u00F2t enstriman mizik David, wa peyi Izray\u00E8l la.",
    "Tout moun ki te la yo mete ajenou, mizisyen yo t\u0027ap chante, yo t\u0027ap k\u00F2nen twonp\u00E8t pandan tout seremoni boule a.",
    "L\u00E8 yo fin boule ofrann yo sou lot\u00E8l la, wa a ak tout moun ki te la yo mete ajenou, yo bese t\u00E8t yo jouk at\u00E8 devan Bondye.",
    "Apre sa, wa Ezekyas ak l\u00F2t ch\u00E8f yo mande moun Levi yo pou yo chante pou Sey\u00E8 a chante David ak pwof\u00E8t Asaf te ekri pou f\u00E8 lwanj Sey\u00E8 a. Se konsa tout moun t\u0027ap chante ak k\u00E8 kontan, antan yo te ajenou ak t\u00E8t yo bese jouk at\u00E8.",
    "L\u00E8 sa a, Ezekyas di p\u00E8p la: -Koulye a nou menm ki mete t\u00E8t nou apa pou f\u00E8 s\u00E8vis Sey\u00E8 a, pwoche non! Pote ofrann nou ansanm ak b\u00E8t pou yo touye pou di Bondye m\u00E8si. Se konsa tout p\u00E8p la pote b\u00E8t pou yo touye ak l\u00F2t ofrann pou di Bondye m\u00E8si. Gen ladan yo ki te ofri b\u00E8t pou yo boule n\u00E8t pou Bondye paske yo te vle f\u00E8 l\u0027.",
    "Yo mennen swasanndis towo, san belye mouton ak desan (200) ti mouton pou yo te boule n\u00E8t pou Sey\u00E8 a.",
    "Konsa tou, yo ofri sisan (600) towo, twamil (3.000) mouton pou yo touye pou Bondye.",
    "Men pr\u00E8t yo pa t\u0027 anpil, yo pa t\u0027 ka k\u00F2che tout b\u00E8t yo te ofri pou boule n\u00E8t yo. Se moun Levi yo, moun menm fanmi ak yo, ki te vin ede yo fin f\u00E8 travay la, jouk l\u00F2t pr\u00E8t yo te fin mete yo nan kondisyon pou f\u00E8 s\u00E8vis Bondye a, paske moun Levi yo te pi prese mete yo nan kondisyon pou f\u00E8 s\u00E8vis Bondye a pase pr\u00E8t yo.",
    "L\u00E8fini, san konte tout b\u00E8t yo te touye pou boule n\u00E8t pou Sey\u00E8 a, pr\u00E8t yo te gen pou ofri bay Bondye gr\u00E8s l\u00F2t b\u00E8t yo te touye pou mande Bondye padon ak ofrann diven ki mache ak b\u00E8t yo boule n\u00E8t pou Sey\u00E8 a. Se konsa yo konmanse ank\u00F2 ap f\u00E8 s\u00E8vis pou Bondye nan Tanp lan.",
    "Wa Ezekyas ak tout p\u00E8p la te kontan deske Bondye te penm\u00E8t yo f\u00E8 tou sa san p\u00E8di tw\u00F2p tan."
  ],
  [
    "Ezekyas voye envite tout moun peyi Jida ak tout moun peyi Izray\u00E8l yo. Li voye l\u00E8t bay branch fanmi Efrayim ak branch fanmi Manase yo. Li voye envite yo pou yo vin nan Tanp Sey\u00E8 a, lavil Jerizal\u00E8m, pou yo fete f\u00E8t Delivrans lan pou Sey\u00E8 a, Bondye p\u00E8p Izray\u00E8l la.",
    "Wa a te diskite koze a ak ch\u00E8f li yo ansanm ak tout p\u00E8p lavil Jerizal\u00E8m lan: yo deside pou yo fete f\u00E8t Delivrans lan nan dezy\u00E8m mwa a.",
    "Yo pa t\u0027 ka f\u00E8 l\u0027 l\u00E8 pou yo te f\u00E8 l\u0027 la pou de rezon. Pou konmanse, pa t\u0027 ank\u00F2 gen kont pret ki te nan kondisyon pou f\u00E8 s\u00E8vis Bondye. L\u00E8fini, tout pep la pa t\u0027 reyini lavil Jerizal\u00E8m.",
    "Ni wa a, ni p\u00E8p la te dak\u00F2 se te yon bon lide pou yo te f\u00E8 l\u0027 l\u00E8 sa a.",
    "Se konsa yo pran desizyon voye envitasyon bay tout p\u00E8p Izray\u00E8l la, depi lavil Becheba nan sid jouk lavil Dann nan n\u00F2, pou yo vini lavil Jerizal\u00E8m fete f\u00E8t Delivrans lan pou Sey\u00E8 a, Bondye p\u00E8p Izray\u00E8l la. Paske anvan sa, tout moun yo pa t\u0027 konn vini nan f\u00E8t la jan Lalwa mande l\u0027 la.",
    "Se konsa yo voye mesaje nan tout peyi Jida a ak nan tout peyi Izray\u00E8l la av\u00E8k l\u00E8t wa a te siyen ansanm ak ch\u00E8f li yo. Dapre l\u00F2d wa a te bay, men mesaj yo t\u0027ap mache f\u00E8 konnen: -Nou menm r\u00E8s p\u00E8p Izray\u00E8l la, nou menm ki te chape anba men wa peyi Lasiri yo l\u00E8 yo te anvayi peyi a, tounen vin jwenn Sey\u00E8 a, Bondye Abraram, Bondye Izarak ak Bondye Izray\u00E8l la, konsa l\u0027a tounen vin jwenn nou tou.",
    "Piga nou f\u00E8 tankou zans\u00E8t nou yo ak l\u00F2t fr\u00E8 par\u00E8y nou yo ki pa t\u0027 kenbe paw\u00F2l yo ak Sey\u00E8 a, Bondye yo a. Nou w\u00E8 jan li te kite yo fini.",
    "Pa f\u00E8 t\u00E8t di tankou zans\u00E8t nou yo, men soum\u00E8t nou devan Sey\u00E8 a. Vin lavil Jerizal\u00E8m nan Tanp Sey\u00E8 a te mete apa pou li pou toutan an. Sevi Sey\u00E8 a, Bondye nou an, pou Sey\u00E8 a pa fache sou nou ank\u00F2.",
    "Si nou tounen vin jwenn Sey\u00E8 a, l\u00E8nmi ki te f\u00E8 moun menm fanmi ak nou yo ak pitit nou yo prizonye a va gen pitye pou yo, l\u0027a kite yo tounen nan peyi yo. Paske Sey\u00E8 a, Bondye nou an, se yon Bondye ki gen bon k\u00E8, yon Bondye ki gen pitye pou moun. Si nou tounen vin jwenn li, l\u0027a louvri bra l\u0027 ban nou.",
    "Mesaje yo ale toupatou nan peyi moun Efrayim ak moun Manase yo, yo pase nan tout lavil yo, yo rive jouk nan peyi moun Zabilon yo. Men, moun t\u0027ap ri yo, yo t\u0027ap pase yo nan betiz.",
    "Tans\u00E8lman, te gen k\u00E8k moun nan branch fanmi As\u00E8, nan branch fanmi Manase ak nan branch fanmi Zabilon ki rekon\u00E8t f\u00F2t yo epi ki moute lavil Jerizal\u00E8m.",
    "Bondye te manyen k\u00E8 moun peyi Jida yo tou, yo mete t\u00E8t ansanm pou yo f\u00E8 sa wa a ak l\u00F2t ch\u00E8f yo te mande yo f\u00E8, dapre l\u00F2d Sey\u00E8 a te bay.",
    "Se konsa, yon pak\u00E8t moun sanble lavil Jerizal\u00E8m nan dezy\u00E8m mwa a, pou yo fete f\u00E8t Pen san ledven yo.",
    "Yo pran tout l\u00F2t lot\u00E8l kote yo te konn boule b\u00E8t yo ofri yo ak lot\u00E8l kote yo boule lansan ki te lavil Jerizal\u00E8m yo, yo al voye yo jete nan Fon Sedwon an.",
    "Nan kat\u00F2zy\u00E8m jou dezy\u00E8m mwa a, yo touye ti mouton Delivrans yo. Pr\u00E8t yo ak moun Levi ki pa t\u0027 nan kondisyon pou f\u00E8 s\u00E8vis pou Sey\u00E8 a vin wont t\u00E8t yo, yo f\u00E8 sa pou yo f\u00E8 pou yo ka nan kondisyon pou s\u00E8vis Sey\u00E8 a, l\u00E8fini yo antre nan Tanp lan al boule b\u00E8t yo ofri n\u00E8t pou Sey\u00E8 a.",
    "Yo al pran plas yo nan Tanp lan dapre regleman ki nan lalwa Moyiz, s\u00E8vit\u00E8 Bondye a. Moun Levi yo bay pr\u00E8t yo san b\u00E8t yo pou yo vide sou lot\u00E8l la.",
    "Te gen anpil moun ki pa t\u0027 mete t\u00E8t yo nan kondisyon pou f\u00E8 s\u00E8vis Bondye a. Kif\u00E8 yo pa t\u0027 kapab touye ti mouton Delivrans pa yo. Konsa, se moun Levi yo ki te f\u00E8 l\u0027 pou yo, l\u00E8fini ki te mete yo apa n\u00E8t pou Sey\u00E8 a.",
    "Paske pif\u00F2 moun ki te soti nan branch fanmi Efrayim, nan branch fanmi Manase, nan branch fanmi Isaka ak nan branch fanmi Zabilon yo pa t\u0027 f\u00E8 s\u00E8vis pou mete t\u00E8t yo nan kondisyon pou s\u00E8vi Bondye. Yo te manje manje Delivrans lan yon jan ki pa konf\u00F2m ak sa ki ekri nan liv lalwa a. Men, Ezekyas lapriy\u00E8 Bondye pou yo, li di: -O Sey\u00E8, Bondye zans\u00E8t nou yo, pou jan ou gen bon k\u00E8, tanpri padonnen",
    "tout moun sa yo ki soti pou s\u00E8vi ou ak tout k\u00E8 yo, menm si yo pa nan kondisyon pou s\u00E8vi ou, pou yo manyen sa yo mete apa pou ou yo.",
    "Sey\u00E8 a tande lapriy\u00E8 Ezekyas te f\u00E8 a, li padonnen p\u00E8p la.",
    "Konsa pandan s\u00E8t jou, moun p\u00E8p Izray\u00E8l ki te sanble lavil Jerizal\u00E8m yo fete f\u00E8t Pen san ledven yo av\u00E8k anpil k\u00E8 kontan. Chak jou, pr\u00E8t yo ak moun Levi yo menm t\u0027ap chante f\u00E8 lwanj Sey\u00E8 a, yo t\u0027ap jwe enstriman mizik yo byen f\u00F2 pou Sey\u00E8 a.",
    "Ezekyas t\u0027ap ankouraje tout moun Levi yo pou jan yo t\u0027ap mennen s\u00E8vis Sey\u00E8 a byen. Pandan s\u00E8t jou, tout p\u00E8p la t\u0027ap manje manje f\u00E8t Delivrans lan, yo f\u00E8 ofrann pou mande padon, yo t\u0027ap di Sey\u00E8 a, Bondye zans\u00E8t yo a, m\u00E8si.",
    "Apre sa, tout p\u00E8p la tonbe dak\u00F2 pou yo pase s\u00E8t l\u00F2t jou ank\u00F2 ap f\u00E8 f\u00E8t. Se konsa, yo fete pou s\u00E8t l\u00F2t jou ank\u00F2 ak k\u00E8 kontan.",
    "Ezekyas, wa peyi Jida a, te bay mil (1.000) towo b\u00E8f ak s\u00E8tmil (7.000) mouton pou yo bay p\u00E8p la manje. L\u00F2t otorite yo menm b\u00F2 pa yo te bay mil towo b\u00E8f ak dimil mouton. Anpil pr\u00E8t te mete t\u00E8t yo nan kondisyon pou s\u00E8vis Sey\u00E8 a.",
    "Tout moun te kontan, depi moun peyi Jida yo, pr\u00E8t yo, moun Levi yo jouk moun ki te soti nan peyi Izray\u00E8l yo ansanm ak moun l\u00F2t nasyon ki te tabli ni nan peyi Jida a ni nan peyi Izray\u00E8l la.",
    "Se te gwo f\u00E8t nan lavil Jerizal\u00E8m, paske depi sou r\u00E8y Salomon, pitit David, wa p\u00E8p Izray\u00E8l la, pa t\u0027 janm gen bagay konsa lavil Jerizal\u00E8m.",
    "Apre sa, pr\u00E8t yo ak moun Levi yo kanpe, yo mande benediksyon Bondye pou tout p\u00E8p la. Lapriy\u00E8 yo moute rive jouk nan sy\u00E8l la, kay Bondye a menm, kote Bondye ki apa n\u00E8t la rete a. Bondye tande lapriy\u00E8 yo."
  ],
  [
    "L\u00E8 f\u00E8t la fini, tout moun p\u00E8p Izray\u00E8l ki te la yo ale nan tout lavil p\u00E8yi Jida yo. Yo kraze moniman w\u00F2ch yo, yo jete estati zid\u00F2l Achera yo, yo demoli d\u00E8nye tanp ak lot\u00E8l kote yo f\u00E8 s\u00E8vis pou zid\u00F2l yo. Yo mache f\u00E8 sa nan tout peyi Jida a, nan peyi moun Benjamen, moun Efrayim ak moun Manase yo. L\u00E8fini, tout moun p\u00E8p Izray\u00E8l yo tounen lakay yo nan peyi pa yo.",
    "Apre sa, Ezekyas separe pr\u00E8t yo ak moun Levi yo an gwoup ank\u00F2. Li bay chak gwoup l\u00E8 pou yo pran s\u00E8vis yonn apre l\u00F2t. Nan chak gwoup, chak moun te gen travay pa yo pou f\u00E8 l\u00E8 y\u0027ap boule b\u00E8t n\u00E8t pou Sey\u00E8 a, l\u00E8 y\u0027ap f\u00E8 ofrann pou mande Bondye padon, l\u00E8 y\u0027ap di Bondye m\u00E8si, l\u00E8 y\u0027ap f\u00E8 lwanj li, l\u00E8 y\u0027ap s\u00E8vi l\u0027 nan pap\u00F2t Tanp Sey\u00E8 a.",
    "Apre sa, li pran nan b\u00E8t ki pou li yo li bay pou yo boule n\u00E8t pou Sey\u00E8 a chak maten, chak asw\u00E8, pou ofrann jou repo yo, pou f\u00E8t lalin nouv\u00E8l ak pou l\u00F2t gwo jou f\u00E8t yo, jan sa ekri nan Lalwa Sey\u00E8 a.",
    "L\u00E8fini, li mande moun ki rete lavil Jerizal\u00E8m yo pou yo f\u00E8 ofrann pou pr\u00E8t ak moun Levi yo, pou mesye sa yo ka bay tout tan yo nan f\u00E8 travay yo, jan Lalwa Sey\u00E8 a mande l\u0027 la.",
    "L\u00E8 nouv\u00E8l la gaye, moun p\u00E8p Izray\u00E8l yo pote premye sa yo rekolte nan ble, nan diven, nan lwil oliv, nan siwo my\u00E8l ak nan tout l\u00F2t danre jaden yo an kantite. L\u00E8fini, yo pote yon dizy\u00E8m sou tou sa yo te genyen.",
    "Tout moun peyi Izray\u00E8l ak moun peyi Jida ki t\u0027ap viv nan l\u00F2t lavil peyi Jida yo te bay yon b\u00E8t pou chak dis b\u00E8f osinon kabrit ak mouton yo te genyen. Yo pote yon dizy\u00E8m nan tout bagay yo te mete apa pou Bondye, s\u00E8l M\u00E8t yo a. Yo pote yo f\u00E8 pil sou pil.",
    "Yo konmanse pote kado yo depi nan twazy\u00E8m mwa a rive sou sety\u00E8m mwa a.",
    "L\u00E8 wa Ezekyas ak ch\u00E8f li yo w\u00E8 kantite bagay moun yo te bay, yo di Bondye m\u00E8si, yo f\u00E8 lwanj pou p\u00E8p Izray\u00E8l la, p\u00E8p Bondye a.",
    "L\u00E8 sa a, Ezekyas pale ak pr\u00E8t yo ansanm ak moun Levi yo sou koze ofrann yo.",
    "Azarya, granpr\u00E8t la, moun fanmi Zad\u00F2k yo, di l\u0027 konsa: -Depi l\u00E8 p\u00E8p la konmanse ap pote ofrann nan Tanp lan, gen kont manje pou moun manje. L\u00E8fini, rete yon bon kantite, paske Sey\u00E8 a beni p\u00E8p li a. Sa ki rete la a, se sa ki te anplis la.",
    "Ezekyas bay l\u00F2d pou yo pare k\u00E8k py\u00E8s nan Tanp lan pou s\u00E8vi depo. L\u00E8 depo yo fin pare,",
    "li f\u00E8 mete tout sa yo te pran sou rek\u00F2t yo, tout ladim yo ak tout bagay yo te mete apa pou Bondye yo ladan yo. Yo mete Konanya, yon moun Levi, ch\u00E8f reskonsab ak Chim\u00E8yi, fr\u00E8 li, pou adjwen.",
    "Yo chwazi dis moun pou travay sou l\u00F2d Konanya ak Chim\u00E8yi, fr\u00E8 li a, dapre l\u00F2d wa a ak Azarya, pr\u00E8t reskonsab Tanp lan, te bay. Se te Jeiy\u00E8l, Azaryawou, Nakat, Asay\u00E8l, Jerim\u00F2t, Jozaba, Eliy\u00E8l, Jismakya, Makat ak Benaja.",
    "Kore, pitit Jimna a, yon moun Levi ki te ch\u00E8f gad nan P\u00F2tay sou sol\u00E8y leve Tanp lan, te reskonsab resevwa kado moun yo te ofri pou Sey\u00E8 a paske yo te vle. Se li tou ki pou te separe ofrann yo te f\u00E8 pou Sey\u00E8 a ak p\u00F2syon yo te mete apa n\u00E8t pou Sey\u00E8 a.",
    "Nan l\u00F2t lavil kote pr\u00E8t yo rete a, men moun ki te toujou la pou ede Kore: Se te Ed\u00E8n, Menjamin, Jechwa, Chemaja, Amarya ak Chekanya. Se yo menm ki pou te separe manje a bay moun Levi par\u00E8y yo, gran kou piti, dapre travay yo gen pou f\u00E8.",
    "Non s\u00E8lman yo te bay tout moun Levi ki te gen non yo pote nan rejis fanmi yo, depi sa ki gen twazan laj pou pi piti, p\u00F2syon manje pa yo, men yo te bay chak gwoup moun Levi ki te travay nan Tanp Sey\u00E8 a chak jou, dapre jou travay yo ak dapre travay yo gen pou f\u00E8.",
    "Pr\u00E8t yo te enskri dapre fanmi yo. Men moun Levi yo, depi sa ki gen ventan pou pi piti, te enskri dapre travay pou yo f\u00E8 ak jou pou yo travay.",
    "Yo tout te enskri ansanm ak pitit gason yo, pitit fi yo, madanm yo ak tout moun ki sou kont yo, pou yo te ka bay tout tan yo pou travay nan Tanp Bondye a.",
    "Yo te chwazi moun tou pou mete reskonsab separe manje bay tout pr\u00E8t yo, moun fanmi Arawon yo, ak moun Levi ki te enskri nan rejis yo epi ki t\u0027ap viv andey\u00F2 nan vwazinaj lavil pr\u00E8t yo.",
    "Se konsa Ezekyas te f\u00E8 nan tout peyi Jida a. Li te f\u00E8 sa ki byen, sa ki dwat ak tout k\u00E8 li devan Sey\u00E8 a, Bondye li a.",
    "Nan tou sa li te f\u00E8 pou s\u00E8vis Tanp Bondye a, pou lalwa ak pou k\u00F2mandman Bondye yo, li te chache f\u00E8 volonte Bondye ak tout k\u00E8 li. Se pout\u00E8t sa tout bagay te mache byen pou li."
  ],
  [
    "Apre Ezekyas te fin f\u00E8 tout bagay sa yo pou moutre jan li t\u0027ap s\u00E8vi Bondye ak tout k\u00E8 li, Senakerib, wa peyi Lasiri, anvayi peyi Jida. Li s\u00E8nen tout lavil ak gwo ranpa yo av\u00E8k lide pou l\u0027 pran yo.",
    "L\u00E8 Ezekyas w\u00E8 Senakerib t\u0027ap pwoche b\u00F2 lavil Jerizal\u00E8m ak lide pou l\u0027 atake l\u0027 tou,",
    "li reyini tout otorite ak ch\u00E8f lame l\u0027 yo, li di yo li f\u00E8 lide bouche tout sous dlo ki andey\u00F2 lavil la. Yo tout dak\u00F2.",
    "Yon foul moun reyini vre, yo bouche tout sous dlo yo ansanm ak kannal anba t\u00E8 ki te konn mennen dlo a byen lwen nan peyi a. Yo t\u0027ap di yo p\u0027ap kite wa peyi Lasiri yo jwenn anpil dlo l\u00E8 y\u0027a rive isit la.",
    "Ezekyas mete gason sou li. Li f\u00E8 repare tout miray lavil la, li bati f\u00F2 won sou li ak yon l\u00F2t miray sou dey\u00F2. Li ranf\u00F2se ranpa ki pwoteje teren ranbleye ki bay sou sol\u00E8y leve lavil David la. Li f\u00E8 f\u00E8 anpil frenn ak manch long ak anpil plak pwot\u00E8j.",
    "Li mete ch\u00E8f lame alat\u00E8t p\u00E8p la, li reyini yo sou plas piblik ki b\u00F2 p\u00F2tay lavil la. Li ankouraje yo, li di yo:",
    "-Mete gason sou nou! Kenbe f\u00E8m! Pa kite anyen f\u00E8 nou p\u00E8, ni devan wa peyi Lasiri a, ni devan gwo lame k\u0027ap mache av\u00E8 l\u0027 la, paske nou gen plis f\u00F2s av\u00E8k nou pase li menm li gen av\u00E8 l\u0027.",
    "Li menm, li konte sou f\u00F2s s\u00F2lda li yo. Nou menm, nou gen Sey\u00E8 a, Bondye s\u00E8l M\u00E8t la, pou ede nou, pou goumen pou nou. L\u00E8 p\u00E8p la tande paw\u00F2l sa yo soti nan bouch Ezekyas, wa peyi Jida a, yo tout pran kouraj.",
    "K\u00E8k tan apre sa, Senakerib, wa peyi Lasiri a, te rive devan lavil lakis ansanm ak tout lame li a pou l\u0027 atake l\u0027. Li voye k\u00E8k ch\u00E8f b\u00F2 kote Ezekyas, wa peyi Jida a ak b\u00F2 kote tout p\u00E8p ki te lavil Jerizal\u00E8m lan av\u00E8k mesaj sa a:",
    "-Men sa Senakerib, wa peyi Lasiri a, voye di nou: Poukisa nou gen tout konfyans sa a, kif\u00E8 nou rete nan lavil Jerizal\u00E8m ki s\u00E8nen toupatou a?",
    "L\u00E8 Ezekyas di nou Sey\u00E8 a, Bondye nou an, va delivre nou anba men wa peyi Lasiri a, se twonpe l\u0027ap twonpe nou. Li pral kite nou mouri grangou ak swaf dlo.",
    "Apa Ezekyas menm ki te dispar\u00E8t d\u00E8nye lot\u00E8l ak d\u00E8nye kote yo te konn f\u00E8 s\u00E8vis pou Sey\u00E8 a, l\u00E8fini ki te di tout moun peyi Jida ak lavil Jerizal\u00E8m yo se devan yon s\u00E8l lot\u00E8l pou yo f\u00E8 s\u00E8vis, pou yo boule lansan?",
    "Se konnen nou pa konnen sa zans\u00E8t mwen yo ansanm av\u00E8 m\u0027 nou te f\u00E8 p\u00E8p l\u00F2t nasyon yo? Eske bondye nasyon sa yo te rive delivre yo anba men mwen?",
    "Pa gen yonn nan bondye l\u00F2t nasyon zans\u00E8t mwen yo te detwi yo ki te rive delivre yo anba men mwen. Poukisa at\u00F2 nou vle kw\u00E8 Bondye nou an ka delivre nou anba men m\u0027?",
    "Se pout\u00E8t sa, pa kite Ezekyas ban nou manti, pa kite li pete nou! Nou pa bezwen kw\u00E8 l\u0027! Pa gen bondye ankenn gouv\u00E8nman, ni bondye ankenn nasyon ki te ka delivre yon peyi anba men zans\u00E8t mwen yo, ni anba men pa m\u0027! Ale w\u00E8 pou Bondye nou an ta ka delivre nou anba men mwen!",
    "Ch\u00E8f lame Lasiri yo te pale pi mal toujou sou Bondye p\u00E8p Izray\u00E8l la, Sey\u00E8 a, ak sou Ezekyas, s\u00E8vit\u00E8 l\u0027 la.",
    "Senakerib te ekri yon l\u00E8t kote li te joure Sey\u00E8 a, Bondye p\u00E8p Izray\u00E8l la. Li te di ladan l\u0027: Bondye l\u00F2t nasyon ki sou lat\u00E8 yo pa t\u0027 ka delivre p\u00E8p yo anba men m\u0027. Se pa Bondye Ezekyas la ki va delivre p\u00E8p la anba men m\u0027!",
    "Mesaje wa Lasiri yo t\u0027ap pale byen f\u00F2 nan lang ebre pou tout moun ki te sou miray lavil Jerizal\u00E8m yo te ka tande. Yo t\u0027ap f\u00E8 yo p\u00E8, yo t\u0027ap f\u00E8 yo p\u00E8di kouraj pou yo te ka pran lavil la fasil.",
    "Yo t\u0027ap pale sou Bondye lavil Jerizal\u00E8m lan tankou yo te konn pale sou bondye l\u00F2t nasyon yo ki yon bann estati moun f\u00E8 ak men.",
    "L\u00E8 sa a, wa Ezekyas ak pwof\u00E8t Ezayi, pitit Am\u00F2z la, pran lapriy\u00E8, yo t\u0027ap mande Bondye sekou.",
    "Sey\u00E8 a voye yon zanj nan kan moun peyi Lasiri yo, li touye tout vanyan s\u00F2lda yo ansanm ak kaptenn ak ch\u00E8f lame yo. Se konsa wa peyi Lasiri a tounen tou wont nan peyi l\u0027. Yon jou li te antre nan tanp bondye li a, pw\u00F2p pitit li yo touye l\u0027 ak kout nepe.",
    "Se konsa Sey\u00E8 a te delivre Ezekyas ak tout moun lavil Jerizal\u00E8m yo anba men Senakerib, wa peyi Lasiri a, ak anba l\u00F2t l\u00E8nmi yo. Li f\u00E8 yo viv san bri san kont ak tout peyi nan vwazinaj yo.",
    "Anpil moun vini lavil Jerizal\u00E8m pote ofrann pou Sey\u00E8 a ak kado pou Ezekyas, wa peyi Jida a. Depi l\u00E8 sa a tout l\u00F2t nasyon nan vwazinaj yo respekte Ezekyas.",
    "Yon l\u00E8 rive, Ezekyas tonbe malad, li te pr\u00E8t pou mouri. Li lapriy\u00E8 Sey\u00E8 a. Sey\u00E8 a reponn li, li f\u00E8 l\u0027 w\u00E8 yon mirak.",
    "Men, Ezekyas kite l\u00F2g\u00E8y vire t\u00E8t li, li refize di m\u00E8si pou sa Sey\u00E8 a te f\u00E8 pou li. Se konsa, Sey\u00E8 a move ni sou li, ni sou peyi Jida, ni sou lavil Jerizal\u00E8m.",
    "Tans\u00E8lman, Ezekyas ansanm ak moun lavil Jerizal\u00E8m yo rekon\u00E8t f\u00F2t yo apre sa. Depi l\u00E8 sa a, Sey\u00E8 a pa move sou yo ank\u00F2 jouk jou Ezekyas mouri.",
    "Ezekyas te gen anpil rich\u00E8s, tout moun te respekte l\u0027. Li f\u00E8 bati depo pou mete tout bagay an ajan, an l\u00F2 li te genyen, b\u00E8l py\u00E8 koute ch\u00E8, epis santi bon, plak pwot\u00E8j ak tout l\u00F2t bagay koute ch\u00E8 l\u0027 yo.",
    "Li f\u00E8 bati tou depo pou mete grenn manje, diven ak lwil oliv, kay pou tout b\u00E8t li yo ak pak pou mouton l\u0027 yo.",
    "Li f\u00E8 bati k\u00E8k vil, li achte kantite mouton, kabrit ak b\u00E8f, paske Bondye te ba li anpil rich\u00E8s.",
    "Se wa Ezekyas ki te bouche kote dlo sous Giyon an te konn soti sou anwo a pou f\u00E8 l\u0027 pase sou anba b\u00F2 sol\u00E8y kouche lavil David la. Tou sa li te vle f\u00E8 te mache byen.",
    "Se konsa, l\u00E8 wa Babil\u00F2n yo te voye delege b\u00F2 kote l\u0027 pou w\u00E8 kalite mirak ki te f\u00E8t nan peyi a, Bondye te kite l\u0027 pou kont li pou sonde l\u0027, pou l\u0027 te ka konnen sa ki te nan k\u00E8 li.",
    "Tout l\u00F2t bagay wa Ezekyas te f\u00E8 yo, jan li te sevi Bondye nan tou sa li t\u0027ap f\u00E8, tou sa ekri nan liv Vizyon pwof\u00E8t Ezayi, pitit Am\u00F2z la, ak nan liv Istwa wa peyi Jida ak wa peyi Izray\u00E8l yo.",
    "L\u00E8 Ezekyas mouri, yo antere l\u0027 nan yon chanm anwo nan kavo fanmi David yo. L\u00E8 l\u0027 mouri, tout moun peyi Jida yo ak moun lavil Jerizal\u00E8m yo f\u00E8 b\u00E8l lant\u00E8man pou li. Se Manase, pitit li, ki moute wa nan plas li."
  ],
  [
    "Manase te gen douzan l\u00E8 li moute wa peyi Jida. Li gouv\u00E8nen nan lavil Jerizal\u00E8m pandan senkannsenkan.",
    "Li f\u00E8 sa ki mal devan Sey\u00E8 a, dapre vye prensip krimen\u00E8l l\u00F2t nasyon Sey\u00E8 a te mete dey\u00F2 pou f\u00E8 plas pou moun p\u00E8p Izray\u00E8l yo.",
    "Li rebati tanp bondye l\u00F2t nasyon Ezekyas, papa l\u0027, te f\u00E8 kraze yo. Li bati lot\u00E8l pou Baal, li f\u00E8 yon estati Achera. L\u00E8fini, li adore d\u00E8nye zetwal ki nan sy\u00E8l la, li f\u00E8 s\u00E8vis pou yo.",
    "Li menm rive bati lot\u00E8l pou zid\u00F2l nan Tanp Sey\u00E8 a menm, kote Sey\u00E8 a te di se la l\u0027ap rete nan lavil Jerizal\u00E8m pou toutan.",
    "Li f\u00E8 bati lot\u00E8l nan de lakou tanp Sey\u00E8 a pou tout zetwal ki nan sy\u00E8l la.",
    "Li ofri pitit gason l\u0027 pou yo boule sou lot\u00E8l zid\u00F2l yo nan Fon Inon an. Li lage k\u00F2 l\u0027 nan li nwaj nan sy\u00E8l la ak nan f\u00E8 maji pou konnen sa ki gen pou rive. Li ankouraje divin\u00F2 yo ak moun ki konn rele m\u00F2 pou pale ak yo. Li donnen nan f\u00E8 sa ki mal devan Sey\u00E8 a pou l\u0027 te f\u00E8 Sey\u00E8 a move jouk li pa kapab ank\u00F2.",
    "Li f\u00E8 f\u00E8 yon estati zid\u00F2l mete nan Tanp Sey\u00E8 a, atout Sey\u00E8 a te pale ak David ansanm ak Salomon, pitit li. Li te pale ak yo sou Tanp lan, li te di yo se isit lavil Jerizal\u00E8m, nan Tanp kote mwen te chwazi nan tout peyi douz branch fanmi p\u00E8p Izray\u00E8l la, pou yo f\u00E8 s\u00E8vis pou mwen.",
    "Depi moun p\u00E8p Izray\u00E8l yo viv jan mwen mande yo viv la, si yo f\u00E8 tou sa ki nan lalwa Moyiz, s\u00E8vit\u00E8 m\u0027 lan, te ba yo a, mwen p\u0027ap mete yo dey\u00F2 nan peyi mwen te vle bay zans\u00E8t yo a.",
    "Men, Manase te lak\u00F2z p\u00E8p Jida a ak moun lavil Jerizal\u00E8m yo p\u00E8di t\u00E8t yo, yo f\u00E8 pi mal pase nasyon Sey\u00E8 a te mete dey\u00F2 nan peyi a pou f\u00E8 plas pou yo.",
    "Sey\u00E8 a te pale ak Manase ansanm ak p\u00E8p li a, men yo derefize koute l\u0027.",
    "L\u00E8 sa a, Sey\u00E8 a voye ch\u00E8f lame wa peyi Lasiri a vin atake yo. Yo mete men sou Manase, yo pase kw\u00F2k nan machw\u00E8 li, yo mare l\u0027 ak de gwo chenn f\u00E8t an kwiv, yo mennen l\u0027 lavil Babil\u00F2n.",
    "Manase te nan gwo lafliksyon, li rele Sey\u00E8 a, Bondye li a, li rekon\u00E8t tout f\u00F2t li yo devan Sey\u00E8 a, Bondye zans\u00E8t li yo.",
    "Li lapriy\u00E8 Bondye, Bondye tande lapriy\u00E8 l\u0027 la, li ba li sa l\u0027 te mande a. Li f\u00E8 l\u0027 tounen lavil Jerizal\u00E8m pou li al pran plas li ank\u00F2. Se konsa Manase vin konprann se Sey\u00E8 a ki Bondye vre.",
    "Apre sa Manase bati yon miray byen wo sou dey\u00F2 lavil David la, sou b\u00F2 sol\u00E8y kouche, b\u00F2 sous Giyon an. Miray la pran depi nan ravin lan, li pase b\u00F2 P\u00F2tay Pwason yo, li f\u00E8 wonn Of\u00E8l la. Manase mete yon k\u00F2mandan nan tout lavil peyi Jida yo ki gen gwo ranpa.",
    "Li wete tout estati zid\u00F2l l\u00F2t nasyon yo ak gwo estati ki te nan Tanp lan. Li kraze tout lot\u00E8l yo te bati sou m\u00F2n kote Tanp Sey\u00E8 a te ye a ak nan lavil Jerizal\u00E8m. Li pran tout bagay sa yo, li voye yo jete an dey\u00F2 lavil la.",
    "Li f\u00E8 repare lot\u00E8l Sey\u00E8 a, li f\u00E8 ofrann pou mande Bondye padon ak pou di l\u0027 m\u00E8si. Li mande pou tout moun nan peyi Jida a s\u00E8vi Sey\u00E8 a, Bondye p\u00E8p Izray\u00E8l la.",
    "P\u00E8p la te toujou ap ofri b\u00E8t pou yo touye l\u00F2t kote, men se te toujou pou Sey\u00E8 a, Bondye yo a, ase.",
    "Tout r\u00E8s istwa Manase a, lapriy\u00E8 li te f\u00E8 nan pye Bondye li a, mesaj pwof\u00E8t yo te ba li nan non Sey\u00E8 a, Bondye p\u00E8p Izray\u00E8l la, tou sa ekri nan Liv Istwa wa p\u00E8p Izray\u00E8l yo.",
    "Lapriy\u00E8 wa a te f\u00E8 a, repons Bondye te ba li, tout peche l\u0027 yo, jan li te vire do bay Bondye, tout kote li te bati pou zid\u00F2l yo, estati Achera ak estati l\u00F2t zid\u00F2l li te f\u00E8 f\u00E8 pou l\u0027 te ka s\u00E8vi anvan li te rekon\u00E8t peche li yo, nou jwenn tou sa ekri nan Liv Istwa pwof\u00E8t Ozayi a.",
    "L\u00E8 Manase mouri, yo antere l\u0027 nan jaden pal\u00E8 a. Se Amon, pitit gason l\u0027 lan, ki moute wa nan plas li.",
    "Amon te gen venndezan l\u00E8 li moute wa peyi Jida a. Li gouv\u00E8nen nan lavil Jerizal\u00E8m pandan dezan.",
    "Tankou Manase, papa l\u0027, li f\u00E8 sa ki mal devan Sey\u00E8 a. Li ofri b\u00E8t pou yo touye, li f\u00E8 s\u00E8vis pou tout zid\u00F2l papa l\u0027 te f\u00E8 f\u00E8 yo.",
    "Men, li pa t\u0027 rekon\u00E8t peche l\u0027 yo devan Sey\u00E8 a, tankou Manase, papa l\u0027, te f\u00E8 l\u0027 la. Li menm rive f\u00E8 pi mal pase papa l\u0027 toujou.",
    "Ch\u00E8f ki t\u0027ap s\u00E8vi av\u00E8k Amon yo f\u00E8 konplo, yo touye l\u0027 anndan pal\u00E8 a.",
    "Moun peyi Jida yo touye mesye ki te f\u00E8 konplo pou touye Amon yo. Yo mete Jozyas, pitit gason Amon an, wa nan plas li."
  ],
  [
    "Jozyas te gen witan l\u00E8 li moute wa peyi Jida. Li gouv\u00E8nen nan lavil Jerizal\u00E8m pandan tranteyennan.",
    "Jozyas te f\u00E8 sa ki dwat devan Sey\u00E8 a. Li mache pye pou pye d\u00E8y\u00E8 David, zans\u00E8t li a. Li f\u00E8 tankou l\u0027 nan tou sa l\u0027ap f\u00E8, san li pa janm f\u00E8 sa ki mal.",
    "Jozyas t\u0027ap mache sou witan depi li te wa l\u00E8 li konmanse chache konnen volonte Bondye David, zans\u00E8t li a. L\u00E8 sa a li te yon jenn gason toujou. Li t\u0027ap mache sou douzan depi li te wa l\u00E8 li konmanse f\u00E8 detwi tout tanp zid\u00F2l, tout p\u00F2tre Achera, tout l\u00F2t estati an bwa ak an bwonz nan peyi Jida ak nan lavil Jerizal\u00E8m.",
    "Li f\u00E8 yo demoli devan je li tout lot\u00E8l kote yo te f\u00E8 s\u00E8vis pou Baal yo. Li f\u00E8 yo kraze tout recho kote yo te boule lansan sou lot\u00E8l yo. Li f\u00E8 yo kraze an miy\u00E8t moso p\u00F2tre Achera ak p\u00F2tre tout l\u00F2t zid\u00F2l ak estati an bwonz yo. Apre sa, yo f\u00E8 yo tounen poud, yo simen poud la sou tonm moun ki te konn f\u00E8 s\u00E8vis pou yo.",
    "Li boule zosman pr\u00E8t zid\u00F2l yo sou lot\u00E8l kote yo te konn f\u00E8 s\u00E8vis pou yo a. Se konsa li mete tout peyi Jida a ak lavil Jerizal\u00E8m nan kondisyon pou f\u00E8 s\u00E8vis Bondye.",
    "Li f\u00E8 menm bagay la tou nan lavil ki nan z\u00F2n moun Manase, moun Efrayim, ak moun Simeyon yo rive nan z\u00F2n moun Neftali yo ak nan tout ti bouk ki te nan vwazinaj yo.",
    "Nan tout peyi Izray\u00E8l la, li f\u00E8 demoli lot\u00E8l yo. Li kraze tout estati Achera yo ak l\u00F2t zid\u00F2l yo f\u00E8 yo tounen poud. Yo kraze tout lot\u00E8l lansan yo an miy\u00E8t moso, l\u00E8fini li tounen lavil Jerizal\u00E8m.",
    "L\u00E8 sa a, wa Jozyas t\u0027ap mache sou dizwitan depi li t\u0027ap gouv\u00E8nen, li t\u0027ap mete peyi a ansanm ak Tanp lan nan kondisyon pou f\u00E8 s\u00E8vis pou Bondye. Wa a rele twa moun: Chafan, pitit gason Asalya a, Maseya, gouv\u00E8n\u00E8 lavil la, ak Joa, pitit gason Joakaz, sekret\u00E8 wa a. Li ba yo l\u00F2d al repare Tanp Sey\u00E8 a, Bondye li a.",
    "Mesye yo al jwenn Ilkija, granpr\u00E8t la. Yo pote ba li tout lajan yo te ranmase nan Tanp lan, lajan moun Levi ki des\u00E8vis nan pap\u00F2t Tanp lan te ranmase nan men moun Efrayim, moun Manase ak l\u00F2t moun peyi Izray\u00E8l yo, ansanm ak sa yo te ranmase nan men moun Jida, moun Benjamen ak moun lavil Jerizal\u00E8m yo.",
    "Yo renm\u00E8t lajan an nan men mesye ki te reskonsab travay ki pou f\u00E8t nan Tanp lan, pou yo menm yo ka peye moun k\u0027ap travay repare Tanp lan, ki vle di,",
    "b\u00F2s chapant yo ak b\u00F2s mason yo, pou yo ka achte w\u00F2ch taye ak bwa yo bezwen pou s\u00E8vi sip\u00F2 ak ranf\u00F2 chapant tanp wa Jida yo te kite ap tonbe a.",
    "Mesye yo te serye nan travay yo. Te gen kat moun Levi ki t\u0027ap dirije yo. Se te: Joak ak Obadya, moun nan branch fanmi Merari a, Zekaraja ak Mechoulam, moun nan branch fanmi Keyat. Moun Levi ki te konn f\u00E8 mizik sou enstriman yo",
    "te reskonsab moun ki t\u0027ap bwote materyo yo ak tout l\u00F2t ouvriye ki t\u0027ap f\u00E8 l\u00F2t travay yo. Te gen l\u00F2t moun Levi ki te reskonsab ekri istwa tou sa k\u0027ap pase. Genyen ki te sekret\u00E8, genyen ki t\u0027ap f\u00E8 p\u00F2s nan pap\u00F2t yo.",
    "Pandan yo t\u0027ap wete lajan yo te mete nan Tanp Sey\u00E8 a, Ilkija, pr\u00E8t la, jwenn liv Lalwa Sey\u00E8 a te bay Moyiz pou p\u00E8p la.",
    "Ilkija pale ak Chafan, sekret\u00E8 a, li di l\u0027 li jwenn liv Lalwa a nan Tanp Sey\u00E8 a. Epi li ba li l\u0027.",
    "Chafan pote liv la bay wa a, epi li f\u00E8 rap\u00F2 li, li di l\u0027 konsa: -Nou f\u00E8 tou sa ou te ban nou l\u00F2d f\u00E8.",
    "Yo pran tout lajan ki te nan Tanp Sey\u00E8 a, yo renm\u00E8t li nan men moun ki reskonsab f\u00E8 reparasyon nan Tanp lan ak moun k\u0027ap f\u00E8 travay yo.",
    "L\u00E8fini, Chafan di wa a: -Ilkija, pr\u00E8t la, te ban m\u0027 yon liv. Chafan li liv la pou wa a.",
    "L\u00E8 wa a tande paw\u00F2l ki te ekri nan Liv la, li chire rad sou li t\u00E8lman li te sezi.",
    "L\u00E8fini, li f\u00E8 rele Ilkija, pr\u00E8t la, Akikam, pitit gason Chafan an, Abdon, pitit Mikaja a, Chafan, sekret\u00E8 a, ak Asaja, n\u00E8g konfyans wa a. Li ba yo l\u00F2d sa a:",
    "-Ale chache konnen sa Sey\u00E8 a vle nou f\u00E8, mwen menm ansanm ak tout r\u00E8s p\u00E8p li a ki rete nan peyi Jida ak nan peyi Izray\u00E8l la. Chache konnen sa pou n\u0027 f\u00E8 ak paw\u00F2l ki nan liv nou jwenn lan. Sey\u00E8 a move anpil sou nou, paske zans\u00E8t nou yo pa t\u0027 koute paw\u00F2l Sey\u00E8 a, ni yo pa t\u0027 f\u00E8 tou sa ki ekri nan liv la.",
    "Se konsa, Ilkija ansanm ak l\u00F2t mesye wa a te chwazi yo al kay Oulda, yon pwof\u00E8t fanm ki te rete nan katye yo te f\u00E8k bati lavil Jerizal\u00E8m lan. Oulda sa a te madanm yon nonm yo te rele Chaloum, pitit Tokeyat, pitit pitit Asra a, ki te reskonsab rad yo s\u00E8vi nan Tanp lan. Yo esplike Oulda tou sa ki rive.",
    "Oulda di yo konsa: -Men sa Sey\u00E8 a, Bondye p\u00E8p Izray\u00E8l la, di: Tounen al di moun ki voye nou b\u00F2 kote m\u0027 lan",
    "men mesaj Sey\u00E8 a voye ba li: Mwen pral voye yon mal\u00E8 sou lavil Jerizal\u00E8m ansanm ak sou tout moun li yo, jan sa ekri nan liv yo li pou wa peyi Jida a.",
    "Moun lavil Jerizal\u00E8m yo vire do ban mwen. Yo f\u00E8 s\u00E8vis pou l\u00F2t bondye. Av\u00E8k tout zak sa yo, mwen move anpil sou lavil Jerizal\u00E8m. K\u00F2l\u00E8 m\u0027 poko ap pase.",
    "Men sa n\u0027a di wa peyi Jida a ki voye nou vin konnen volonte Bondye a. Wi, men sa Sey\u00E8 a, Bondye p\u00E8p Izray\u00E8l la, voye di l\u0027: Ou tande sa ki ekri nan liv la.",
    "Sa f\u00E8 k\u00E8 ou f\u00E8 ou mal, ou desann ou devan mwen l\u00E8 ou tande deklarasyon mwen f\u00E8 sou lavil sa a ak sou tout moun li yo. Wi, l\u00E8 ou tande sa, ou chire rad sou ou, dlo koule nan je ou. Se pout\u00E8t sa mwen menm tou mwen tande ou. Se mwen menm, Sey\u00E8 a, k\u0027ap di ou sa.",
    "Ou menm, w\u0027ap mouri nan kabann ou, y\u0027ap antere ou nan menm kavo ak zans\u00E8t ou yo. Ou p\u0027ap gen tan w\u00E8 mal\u00E8 m\u0027ap voye sou lavil Jerizal\u00E8m ak sou moun ki rete ladan l\u0027 yo. Mesye yo tounen rap\u00F2te mesaj la bay wa Jozyas.",
    "L\u00E8 sa a, wa a voye misyon bay tout ch\u00E8f fanmi nan lavil Jerizal\u00E8m ak nan tout peyi Jida a, pou yo reyini ansanm av\u00E8 l\u0027.",
    "Apre sa, wa a moute nan Tanp Sey\u00E8 a ansanm ak pr\u00E8t yo, moun Levi yo, tout moun peyi Jida yo, moun ki rete lavil Jerizal\u00E8m yo ak tout r\u00E8s p\u00E8p la, grann\u00E8g kou tin\u00E8g. Wa a kanpe devan yo tout, li li byen f\u00F2 tou sa ki nan liv Kontra yo te jwenn nan Tanp Sey\u00E8 a.",
    "L\u00E8 li fini, li rete kanpe nan plas rez\u00E8ve pou li b\u00F2 gwo poto a, li pran angajman devan Sey\u00E8 a pou li f\u00E8 volonte Sey\u00E8 a, pou li mache dapre k\u00F2mandman, prensip ak lalwa Bondye yo ak tout k\u00E8 li ak tout nanm li, l\u00E8fini pou l\u0027 kenbe tout kondisyon kontra ki ekri nan liv la.",
    "Apre sa, wa a f\u00E8 tout moun ki te lavil Jerizal\u00E8m ansanm ak moun branch fanmi Benjamen yo pran menm angajman an tou. Depi l\u00E8 sa a, moun lavil Jerizal\u00E8m yo mache dapre kontra yo te pase ak Bondye zans\u00E8t yo a.",
    "Jozyas f\u00E8 dispar\u00E8t tout vye zid\u00F2l sal nan peyi ki te pou moun p\u00E8p Izray\u00E8l yo. Li mete tout moun ki te rete nan peyi Izray\u00E8l la nan obligasyon pou yo s\u00E8vi Sey\u00E8 a, Bondye yo a. Se konsa pandan tout tan Jozyas te vivan an, tout p\u00E8p la te kenbe pye Sey\u00E8 a, Bondye zans\u00E8t yo a, f\u00E8m."
  ],
  [
    "Wa Jozyas fete f\u00E8t Delivrans lan pou Sey\u00E8 a. Nan kat\u00F2zy\u00E8m jou premye mwa a, yo touye ti mouton pou f\u00E8t la.",
    "Li bay chak pr\u00E8t travay pou yo f\u00E8 nan Tanp lan ank\u00F2, li ankouraje yo pou yo f\u00E8 l\u0027 byen.",
    "L\u00E8fini, li pale ak moun Levi yo ki te reskonsab moutre p\u00E8p Izray\u00E8l la sa pou l\u0027 f\u00E8 epi ki t\u0027ap viv apa n\u00E8t pou Sey\u00E8 a. Li di yo konsa: -Mete Bwat Kontra Bondye a nan Tanp Salomon, pitit David, wa p\u00E8p Izray\u00E8l la, te bati a. Nou pa bezwen ap pote l\u0027 sou zep\u00F2l nou ank\u00F2. Koulye a se s\u00E8vi nou pral s\u00E8vi Sey\u00E8 a, Bondye nou ak Bondye p\u00E8p Izray\u00E8l ki pou li a.",
    "Pran plas nou nan Tanp lan, chak fanmi apa, dapre reskonsablite nou jan David, wa p\u00E8p Izray\u00E8l la, ak Salomon, pitit li, te ekri l\u0027 la.",
    "N\u0027a rete kote yo mete apa n\u00E8t pou Sey\u00E8 a. N\u0027a ranje nou yon jan pou gen yon gwoup moun Levi pou ede chak branch fanmi p\u00E8p Izray\u00E8l la.",
    "Se nou ki pou touye ti mouton yo ak kabrit yo pou f\u00E8t Delivrans lan. Ale mete nou nan kondisyon pou f\u00E8 s\u00E8vis Sey\u00E8 a. Pare tou sa nou bezwen pou touye b\u00E8t yo pou moun p\u00E8p Izray\u00E8l yo, fr\u00E8 nou yo, ka f\u00E8 seremoni an jan Sey\u00E8 a te bay Moyiz l\u00F2d la pou nou.",
    "Apre sa, Jozyas pran trantmil (30.000) ti mouton ak ti kabrit ansanm ak twamil (3.000) b\u00E8f nan b\u00E8t pa l\u0027, li bay moun p\u00E8p Izray\u00E8l ki te la yo pou f\u00E8 f\u00E8t Delivrans lan.",
    "Ch\u00E8f li yo te bay pa yo tou pou p\u00E8p la, pou pr\u00E8t yo ak moun Levi yo. Ilkija, Zakari ak Jeiy\u00E8l, ki te reskonsab Tanp Sey\u00E8 a, bay demil sisan (2.600) ti mouton ak ti kabrit ansanm ak twasan (300) b\u00E8f pou yo touye pou f\u00E8t la.",
    "Konanya ak de fr\u00E8 li yo, Chemaja ak Netan\u00E8l, ansanm ak Achabya, Jeiy\u00E8l ak Jozaba, ch\u00E8f moun Levi yo, b\u00F2 pa yo te bay senkmil (5.000) ti mouton ak ti kabrit ak senksan (500) b\u00E8f pou moun Levi yo te ofri pou f\u00E8t Delivrans lan.",
    "L\u00E8 tout bagay te pare pou f\u00E8t la, pr\u00E8t yo pran plas yo, moun Levi yo f\u00E8 gwoup apa jan wa a te ba yo l\u00F2d la.",
    "L\u00E8 yo fin touye ti mouton yo, moun Levi yo bay pr\u00E8t yo san an pou yo vide sou lot\u00E8l la. Moun Levi yo menm k\u00F2che tout b\u00E8t yo.",
    "Apre sa, yo wete pati ki pou boule n\u00E8t pou Sey\u00E8 a, yo bay chak fanmi p\u00F2syon pa yo pou yo al ofri bay Sey\u00E8 a, jan sa ekri nan Liv Moyiz la. Yo f\u00E8 menm bagay la pou b\u00E8f yo.",
    "L\u00E8fini, moun Levi yo griye ti mouton Delivrans lan sou dife, jan yo te konn f\u00E8 l\u0027 la. Yo bouyi l\u00F2t vyann yo te mete apa pou Bondye yo nan chody\u00E8, nan mamit ak nan kasw\u00F2l. L\u00E8fini, yo prese separe vyann lan bay tout p\u00E8p la.",
    "L\u00E8 yo fin f\u00E8 sa, moun Levi yo pare sa ki rete pou yo menm ansanm ak pr\u00E8t yo, paske pr\u00E8t yo, moun fanmi Arawon yo, te rete byen ta jouk asw\u00E8 ap boule b\u00E8t moun yo te ofri n\u00E8t pou Sey\u00E8 a ansanm ak gr\u00E8s l\u00F2t b\u00E8t yo. Se pout\u00E8t sa, se moun Levi yo ki te pare vyann ni pou t\u00E8t yo ni pou pr\u00E8t yo, moun fanmi Arawon yo.",
    "Sanba yo menm, moun fanmi Asaf yo, te nan plas yo dapre l\u00F2d David, Asaf, Eyman ak Jedoutoun, pwof\u00E8t wa a, te bay. Gad p\u00F2tay Tanp yo te nan plas yo tou. Yo yonn pa kite p\u00F2s yo, paske moun Levi par\u00E8y yo t\u0027ap pare p\u00F2syon vyann pa yo pou yo tou.",
    "Se konsa jou sa a yo te \u00F2ganize tout s\u00E8vis Sey\u00E8 a pou fete f\u00E8t Delivrans lan, pou boule vyann b\u00E8t yo n\u00E8t sou lot\u00E8l la pou Bondye, jan wa Jozyas te bay l\u00F2d la.",
    "Pandan s\u00E8t jou, tout moun p\u00E8p Izray\u00E8l ki te la yo t\u0027ap fete f\u00E8t Delivrans lan ak f\u00E8t Pen san ledven yo.",
    "Depi sou tan pwof\u00E8t Samy\u00E8l, yo pa t\u0027 janm fete f\u00E8t Delivrans lan konsa. Pa gen yonn nan ansyen wa p\u00E8p Izray\u00E8l yo ki te fete f\u00E8t Delivrans lan tankou Jozyas te f\u00E8 l\u0027 l\u00E8 sa a ansanm ak pr\u00E8t yo, moun Levi yo ak tout p\u00E8p peyi Jida a, moun peyi Izray\u00E8l ki te la yo ansanm ak moun lavil Jerizal\u00E8m yo.",
    "Jozyas te gen dizwitan depi li te wa l\u00E8 yo te fete f\u00E8t Delivrans sa a.",
    "Apre sa, l\u00E8 wa Jozyas te fin f\u00E8 tout reparasyon ki pou te f\u00E8t nan Tanp lan, Neko, wa peyi Lejip la, moute nan direksyon larivy\u00E8 Lefrat pou l\u0027 al goumen b\u00F2 lavil Kakemich. Jozyas soti al kontre l\u0027 pou anpeche l\u0027 pase.",
    "Men Neko voye misyon sa a bay Jozyas: -Ou w\u00E8 ou menm, wa peyi Jida, pa antre nan lag\u00E8 sa a tande! M\u0027 pa vin pou m\u0027 goumen av\u00E8 ou, men se av\u00E8k yon l\u00F2t nasyon mwen gen kont. Bondye di m\u0027 pa mize. Tanpri, pou pw\u00F2p byen ou, pa kenbe t\u00E8t ak Bondye ki av\u00E8 m\u0027. Konsa li p\u0027ap detwi ou.",
    "Men, Jozyas te soti pou goumen av\u00E8 l\u0027. Li derefize koute mesaj Neko te voye ba li a, mesaj ki te soti nan bouch Bondye menm. Se konsa, li degize k\u00F2 l\u0027, li al goumen av\u00E8 l\u0027 nan plenn Megido a.",
    "Pandan batay la, s\u00F2lda ak banza yo tire sou wa Jozyas. Jozyas di moun ki te av\u00E8 l\u0027 yo: -M\u0027 blese anpil. Mennen m\u0027 ale.",
    "Moun li yo wete l\u0027 nan cha lag\u00E8 li a, yo mete l\u0027 nan yon l\u00F2t cha li te gen la, epi yo mennen l\u0027 lavil Jerizal\u00E8m. Se la li mouri. Yo antere l\u0027 nan kavo zans\u00E8t li yo. Tout moun peyi Jida ak moun lavil Jerizal\u00E8m te pran gwo lapenn pou Jozyas.",
    "Pwof\u00E8t Jeremi te f\u00E8 yon chante pou plenn s\u00F2 wa Jozyas. Depi l\u00E8 sa a, se yon koutim nan peyi Izray\u00E8l: chak fwa fi yo ak gason yo ap chante nan yon lanm\u00F2, yo chonje Jozyas. Yo mete tout chante lanm\u00F2 sa yo ansanm nan yon liv.",
    "Tou sa Jozyas te f\u00E8, jan li s\u00E8vi Sey\u00E8 a ak tout k\u00E8 li, jan li te mache dapre sa ki ekri nan Lalwa Sey\u00E8 a,",
    "wi, tout istwa Jozyas la n\u00E8t, depi premye jou li te moute wa rive jouk d\u00E8nye jou a, n\u0027a jwenn tou sa ekri nan Liv Istwa Wa peyi Jida ak wa peyi Izray\u00E8l yo."
  ],
  [
    "Moun peyi Jida yo chwazi Joakaz, pitit gason Joas la, yo mete l\u0027 wa nan plas papa l\u0027.",
    "Joakaz te gen venntwazan l\u00E8 li moute wa nan peyi Jida. Li gouv\u00E8nen lavil Jerizal\u00E8m pandan twa mwa.",
    "Neko, wa peyi Lejip la, mete l\u0027 at\u00E8, li f\u00F2se peyi Jida a ba li s\u00E8tmil senksan (7500) liv ajan ak swasannkenz liv l\u00F2.",
    "Apre sa, Neko pran Elyakim, fr\u00E8 Joakaz, li mete l\u0027 wa nan plas li. L\u00E8 sa a, li chanje non Elyakim, li rele l\u0027 Jojakim. L\u00E8fini, li pran Joakaz, li mennen l\u0027 nan peyi Lejip.",
    "Jojakim te gen vennsenkan l\u00E8 li moute wa peyi Jida. Li gouv\u00E8nen nan lavil Jerizal\u00E8m pandan onzan. Li te f\u00E8 sa ki mal devan Sey\u00E8 a, Bondye li a.",
    "Nebikadneza, wa Babil\u00F2n, anvayi peyi Jida, li f\u00E8 wa Jojakim prizonye, li mete l\u0027 anba chenn doub, li mennen l\u0027 lavil Babil\u00F2n.",
    "Nebikadneza pran tout b\u00E8l bagay ki te nan Tanp Sey\u00E8 a, li pote yo lavil Babil\u00F2n, li mete yo nan tanp bondye pa l\u0027.",
    "Tout r\u00E8s istwa Jojakim lan, jan li te s\u00E8vi vye zid\u00F2l yo ak tout mechanste li te f\u00E8 yo, nou jwenn tou sa ekri nan liv Istwa wa peyi Jida ak wa peyi Izray\u00E8l yo. Se Jojakin, pitit li, ki moute wa nan plas li.",
    "Jojakin te gen dizwitan l\u00E8 li moute wa peyi Jida. Li gouv\u00E8nen nan lavil Jerizal\u00E8m pandan twa mwa dis jou. Li menm tou, li te f\u00E8 sa ki mal devan Sey\u00E8 a.",
    "Nan sezon prentan ki vin apre sa, wa Nebikadneza f\u00E8 Jojakin prizonye, li mennen l\u0027 lavil Babil\u00F2n. Li pran tout rich\u00E8s ki te nan Tanp Sey\u00E8 a pote ale. Apre sa, Nebikadneza pran Sedesyas, fr\u00E8 papa Jojakin, li mete l\u0027 wa lavil Jerizal\u00E8m nan peyi Jida.",
    "Sedesyas te gen venteyennan l\u00E8 li vin wa peyi Jida. Li pase onzan lavil Jerizal\u00E8m ap gouv\u00E8nen peyi a.",
    "Li f\u00E8 sa ki mal devan Sey\u00E8 a, li pa t\u0027 soum\u00E8t devan pwof\u00E8t Jeremi ki t\u0027ap pale paw\u00F2l Bondye nan z\u00F2r\u00E8y li.",
    "Sedesyas leve kont wa Nebikadneza ki te f\u00E8 l\u0027 s\u00E8mante devan Bondye li t\u0027ap toujou soum\u00E8t devan li. Li f\u00E8 t\u00E8t di, li derefize chanje lavi li t\u0027ap mennen an pase pou l\u0027 ta tounen vin jwenn Sey\u00E8 a, Bondye p\u00E8p Izray\u00E8l la.",
    "Ata l\u00F2t ch\u00E8f peyi Jida yo, pr\u00E8t yo ansanm ak tout p\u00E8p la te lage k\u00F2 yo nan s\u00E8vi yon bann vye zid\u00F2l, tankou tout l\u00F2t nasyon yo te konn f\u00E8. Yo derespekte Tanp Sey\u00E8 a te mete apa pou li menm lavil Jerizal\u00E8m.",
    "Sey\u00E8 a, Bondye zans\u00E8t yo a, pa t\u0027 manke voye pwof\u00E8t pou av\u00E8ti p\u00E8p li a, paske li pa t\u0027 vle anyen rive ni p\u00E8p li a ni Tanp li a.",
    "Men, yo pase mesaje Bondye yo nan betiz, yo pa okipe sa Bondye te di yo, yo pase pwof\u00E8t yo anba rizib. Bout pou bout, Sey\u00E8 a te vin sit\u00E8lman fache pa t\u0027 gen rechap pou yo ank\u00F2.",
    "Se konsa Sey\u00E8 a f\u00E8 wa Babil\u00F2n lan moute vin atake yo. Wa a touye tout jenn gason peyi Jida a nan Tanp lan menm. Li pa t\u0027 gen pitye pou pesonn, granmoun kou timoun, fanm kou gason, malad ou pa malad. Bondye lage yo tout nan men wa a.",
    "Wa a menm pran d\u00E8nye sa ki te nan Tanp lan ak nan py\u00E8s trez\u00F2 Tanp lan ansanm ak rich\u00E8s wa a ak rich\u00E8s l\u00F2t gwo ch\u00E8f yo, li pote yo lavil Babil\u00F2n.",
    "L\u00E8fini, li mete dife nan Tanp lan. Li kraze miray lavil la. Li boule tout gwo kay yo ak tout b\u00E8l bagay koute ch\u00E8 ki te ladan yo.",
    "Li pran tout moun ki pa t\u0027 mouri yo, li dep\u00F2te yo lavil Babil\u00F2n kote yo s\u00E8vi l\u0027, li menm ansanm ak pitit li yo, tankou esklav, jouk gouv\u00E8nman an pase nan men wa peyi P\u00E8s la.",
    "Se konsa, sa Sey\u00E8 a te mete nan bouch pwof\u00E8t Jeremi an rive vre: Pandan swasanndizan t\u00E8 a pral rete san yon moun ladan l\u0027, li pral pran repo pou tout jou repo yo pa t\u0027 janm ba li a.",
    "L\u00E8 sa a, wa Siris pa t\u0027 ank\u00F2 gen ennan depi li t\u0027ap gouv\u00E8nen peyi P\u00E8s la, l\u00E8 Sey\u00E8 a mete lide nan t\u00E8t wa a pou li bay yon l\u00F2d, f\u00E8 kouche l\u0027 sou papye, voye l\u0027 toupatou nan peyi a pou yo te ka li l\u0027 pou tout moun tande. Sa te pase konsa pou paw\u00F2l Sey\u00E8 a te mete nan bouch pwof\u00E8t Jeremi an te ka rive vre. Men l\u00F2d la:",
    "-Mwen menm Siris, wa peyi P\u00E8s la, men l\u00F2d mwen bay: Sey\u00E8 a, Bondye nan sy\u00E8l la, te mete m\u0027 ch\u00E8f sou tout peyi ki sou lat\u00E8. Li ban m\u0027 reskonsablite pou m\u0027 bati yon Tanp pou li lavil Jerizal\u00E8m nan peyi Jida. Nou mande pou Bondye p\u00E8p sa a beni tout moun ki f\u00E8 pati p\u00E8p Izray\u00E8l la, pou yo moute lavil Jerizal\u00E8m."
  ]
]