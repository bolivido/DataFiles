[
  [
    "Apre Moyiz, s\u00E8vit\u00E8 Sey\u00E8 a, mouri, Sey\u00E8 a pale ak Jozye, pitit gason Noun lan, ki te aladwat Moyiz nan tou sa li t\u0027ap f\u00E8. Li di l\u0027 konsa:",
    "-Koulye a, Moyiz, s\u00E8vit\u00E8 m\u0027 lan, mouri. Pare k\u00F2 ou, ou menm ansanm ak tout p\u00E8p Izray\u00E8l la. Nou pral janbe l\u00F2t b\u00F2 larivy\u00E8 Jouden an pou nou ka antre nan peyi m\u0027ap ban nou an.",
    "Jan mwen te di Moyiz la, mwen pral ban nou tout peyi kote nou pral mete pye nou an.",
    "Peyi a pral konmanse depi nan dez\u00E8 a sou b\u00F2 nan sid, jouk m\u00F2n Liban nou w\u00E8 laba a, nan n\u00F2. L\u0027ap pran tout peyi moun Et yo, depi larivy\u00E8 Lefrat sou b\u00F2 sol\u00E8y leve, jouk gwo lanm\u00E8 a sou b\u00F2 sol\u00E8y kouche.",
    "Pandan tout r\u00E8s vi ou, pesonn p\u0027ap ka kenbe t\u00E8t ak ou. M\u0027ap toujou kanpe la av\u00E8k ou, menm jan mwen te toujou la av\u00E8k Moyiz. Mwen p\u0027ap vire do ba ou, mwen p\u0027ap janm lage ou.",
    "Mete gason sou ou! Pa janm dekouraje, paske se ou menm ki pral f\u00E8 p\u00E8p la antre pran peyi mwen te f\u00E8 s\u00E8man m\u0027ap bay zans\u00E8t yo a.",
    "Wi. S\u00E8l bagay mwen mande ou, se mete gason sou ou, pa janm dekouraje. Veye k\u00F2 ou pou ou mache dapre tout l\u00F2d Moyiz, s\u00E8vit\u00E8 m\u0027 lan, te ba ou yo. Pa janm neglije anyen nan sa li te di ou, pou zaf\u00E8 ou ka mache byen kote ou pase.",
    "Se pou paw\u00F2l ki nan liv lalwa a toujou nan bouch ou. Se pou w\u0027ap kalkile yo nan t\u00E8t ou lajounen kou lannwit, pou ou ka viv dapre sa ki ekri nan liv la. Se konsa w\u0027a mennen bak ou byen. Tout zaf\u00E8 ou va mache byen.",
    "Chonje l\u00F2d mwen te ba ou! Mete gason sou ou! Pa janm dekouraje! Ou pa bezwen tranble, ou pa bezwen p\u00E8, paske Sey\u00E8 a, Bondye ou la, ap toujou kanpe la av\u00E8k ou kote ou pase.",
    "L\u00E8 sa a, Jozye rele tout ch\u00E8f p\u00E8p la. Li ba yo l\u00F2d sa a:",
    "-Mache nan tout kan an. Bay p\u00E8p la l\u00F2d pou yo pare tout zaf\u00E8 yo, paske nan twa jou nou pral janbe l\u00F2t b\u00F2 larivy\u00E8 Jouden an pou nou antre nan peyi Sey\u00E8 a, Bondye nou an, ap ban nou pou peyi pa nou.",
    "Apre sa, Jozye pale ak moun branch fanmi Woubenn yo ak moun branch fanmi Gad yo ansanm ak mwatye moun nan branch fanmi Manase a. Li di yo:",
    "-Chonje l\u00F2d Moyiz, s\u00E8vit\u00E8 Sey\u00E8 a, te ban nou l\u00E8 li te di nou: Sey\u00E8 a, Bondye nou an, ap ban nou t\u00E8 b\u00F2 isit la pou nou tabli, pou nou viv ak k\u00E8 poze.",
    "Madanm nou, pitit nou ak tout b\u00E8t nou yo pral rete nan peyi Moyiz ban nou sou b\u00F2 isit larivy\u00E8 Jouden an, b\u00F2 sol\u00E8y leve a. Men, nou menm gason yo, vanyan s\u00F2lda, se pou nou pran zam nou nan men nou pou nou mache devan tout r\u00E8s p\u00E8p la, pou nou ka ede yo, si gen nesesite.",
    "L\u00E8 Sey\u00E8 a va fin f\u00E8 yo pran peyi a pou yo, l\u00E8 l\u0027a fin ba yo yon kote pou yo viv ak k\u00E8 poze, menm jan li te f\u00E8 l\u0027 pou nou an, se l\u00E8 sa a at\u00F2 n\u0027a tounen nan peyi ki pou nou an. Wi, n\u0027a vin rete nan peyi pa nou an, peyi Moyiz, s\u00E8vit\u00E8 Bondye a, te ban nou l\u00F2t b\u00F2 larivy\u00E8 Jouden an, sou b\u00F2 sol\u00E8y leve.",
    "Yo tout yo reponn Jozye, yo di l\u0027: -Tou sa ou ban nou l\u00F2d f\u00E8, n\u0027ap f\u00E8 l\u0027! Kote ou voye nou, nou prale!",
    "Menm jan nou te toujou obeyi Moyiz, se konsa n\u0027ap obeyi ou tou. S\u00E8l bagay, n\u0027ap lapriy\u00E8 pou Bondye toujou kanpe av\u00E8 ou menm jan li te kanpe ak Moyiz la.",
    "Se pou yo touye tout moun ki pa dak\u00F2 ak l\u00F2d ou, osinon ki pa vle obeyi l\u00F2d ou bay, osinon ki derefize f\u00E8 sa ou mande yo f\u00E8. S\u00E8lman, met gason sou ou! Pa janm dekouraje!"
  ],
  [
    "L\u00E8 sa a, Jozye, pitit gason Noun lan, rete Sitim kote yo te ye a, li voye de n\u00E8g an kach\u00E8t al w\u00E8 jan sa ye lavil Jeriko. Li di yo: -Ale vizite peyi a ak lavil Jeriko. Se konsa mesye yo ale, yo antre lakay yon jenn\u00E8s ki te rele Rarab. Se la yo desann.",
    "Men, nouv\u00E8l la tonbe nan z\u00F2r\u00E8y wa Jeriko a. Yo vin di l\u0027 konsa: -Gen k\u00E8k moun nan p\u00E8p Izray\u00E8l la ki antre isit la lannwit lan pou espyonnen nou.",
    "L\u00E8 wa a tande sa, li voye di Rarab konsa: -Mesye ki vin lakay ou yo, se espyonnen yo vin espyonnen tou sa k\u0027ap f\u00E8t nan peyi a, tande! Mete yo dey\u00F2 lakay ou.",
    "Men, fanm lan menm pa f\u00E8 ni de ni twa, li pran de mesye yo, li kache yo. Apre sa, li voye di wa a: -Wi, te gen k\u00E8k mesye ki te vin lakay mwen. Mwen pa t\u0027 konnen ki b\u00F2 yo soti.",
    "Men, l\u00E8 yo tapral f\u00E8men p\u00F2tay la apre sol\u00E8y fin kouche, mesye yo soti, y\u0027 ale f\u00E8 wout yo. Mwen pa konn ki wout yo f\u00E8. Si nou f\u00E8 vit rapouswiv yo, n\u0027a jwenn yo.",
    "Men madanm lan te f\u00E8 de mesye yo moute sou teras anwo kay li a, li te kache yo anba yon pak\u00E8t k\u00F2s bwa ki te blayi at\u00E8 sou teras la pou yo cheche.",
    "S\u00F2lda wa yo menm soti sou wout ki mennen larivy\u00E8 Jouden an, yo pati d\u00E8y\u00E8 mesye yo pou yo pran yo anvan yo rive nan pas la. Soti s\u00F2lda yo soti, yo f\u00E8men p\u00F2tay la.",
    "Anvan mesye yo gen tan d\u00F2mi, Rarab moute b\u00F2 kote yo, sou teras la.",
    "Li di yo: -Mwen konnen Sey\u00E8 a lage peyi a nan men nou. Mwen rekon\u00E8t tout moun p\u00E8 nou, tout moun nan peyi a pa konn sa pou yo f\u00E8 devan nou.",
    "Paske, nou tande ki jan Sey\u00E8 a te cheche dlo Lanm\u00E8 Wouj la devan nou l\u00E8 nou t\u0027ap soti kite peyi Lejip la. Nou tande sa nou te f\u00E8 Siyon ak Og, de wa peyi Amori yo, ki rete l\u00F2t b\u00F2 larivy\u00E8 Jouden an, jan nou te touye yo pou Sey\u00E8 a.",
    "L\u00E8 nou tande sa, k\u00E8 nou fann. Tout moun p\u00E8di kouraj l\u00E8 yo w\u00E8 nou, paske Sey\u00E8 a, Bondye nou an, se li menm vre ki Bondye anwo nan sy\u00E8l la ak sou lat\u00E8 a.",
    "Koulye a, m\u0027ap mande nou pou nou f\u00E8 s\u00E8man devan Sey\u00E8 a pou nou pwom\u00E8t n\u0027ap aji byen av\u00E8k fanmi mwen, menm jan mwen aji byen av\u00E8k nou tou. Men sa m\u0027ap mande nou pou nou f\u00E8 pou mwen.",
    "Tanpri, sove lavi manman m\u0027 ak papa m\u0027, sove lavi fr\u00E8 m\u0027 yo ak s\u00E8 m\u0027 yo ansanm ak tout fanmi m\u0027 yo. Pa kite yo touye nou.",
    "Mesye yo reponn li. -Nou pwom\u00E8t ou n\u0027a pito mouri nou menm pase pou n\u0027 kite yo touye ou. Si ou pa di pesonn sa nou vin f\u00E8 isit la, l\u00E8 Sey\u00E8 a va ban nou peyi a, n\u0027a aji byen av\u00E8 ou, n\u0027a kenbe paw\u00F2l nou.",
    "Rarab te rete nan yon kay ki te bati nan miray ranpa lavil la. Se konsa, li file yon k\u00F2d desann nan fenn\u00E8t lakay li a, li f\u00E8 mesye yo desann sou dey\u00F2.",
    "Li di yo: -Ale nan m\u00F2n yo pou nou pa kontre ak moun yo voye d\u00E8y\u00E8 nou yo. N\u0027a rete kache la pandan twa jou. Sa va ba yo tan pou yo tounen. Apre sa, nou m\u00E8t al f\u00E8 wout nou.",
    "Mesye yo di l\u0027: -N\u0027ap kenbe pwom\u00E8s ou te f\u00E8 nou f\u00E8 ou la.",
    "Tande byen. L\u00E8 n\u0027a anvayi peyi a, w\u0027a mare k\u00F2don wouj sa a nan fenn\u00E8t kote ou f\u00E8 nou desann lan. W\u0027a pran manman ou ak papa ou, fr\u00E8 ou yo ak tout l\u00F2t moun ki nan fanmi ou lan, w\u0027a f\u00E8 yo reyini lakay ou.",
    "L\u00E8 sa a, nenp\u00F2t kil\u00E8s ladan yo ki va soti lakay ou, sa ki rive l\u0027 se pa l\u0027. Se p\u0027ap f\u00F2t nou. Men, si anyen rive yon moun andedan lakay ou, se va f\u00F2t pa nou.",
    "Konsa tou, si ou di yon moun sa nou te vin f\u00E8 a, nou p\u0027ap gen ankenn obligasyon kenbe pwom\u00E8s nou te f\u00E8 ou la ank\u00F2.",
    "Fanm lan di yo: -Mwen dak\u00F2 ak sa nou di a! Epi li voye yo ale, yo pati. Apre sa, li pran ti k\u00F2don wouj la, li mare l\u0027 nan fenn\u00E8t la.",
    "De mesye yo menm ale, yo rive nan m\u00F2n yo. Yo rete kache la pandan twa jou. Moun yo te voye d\u00E8y\u00E8 yo menm t\u0027ap chache yo sou tout wout la, men yo pa jwenn yo. Bout pou bout, yo tounen lavil Jeriko.",
    "L\u00E8 sa a, de mesye yo tounen, yo desann soti nan m\u00F2n yo, yo janbe larivy\u00E8 Jouden an, y\u0027 al jwenn Jozye, pitit Noun lan, yo rakonte l\u0027 tou sa ki te rive yo.",
    "Yo di l\u0027 konsa: -Sey\u00E8 a lage tout peyi a nan men nou. Tout moun nan peyi a ap tranble t\u00E8lman yo p\u00E8 nou."
  ],
  [
    "Jozye leve granmaten, epi li menm ansanm ak tout p\u00E8p Izray\u00E8l la yo kite Sitim kote yo te ye a, yo rive devan larivy\u00E8 Jouden an. Epi yo pase nwit lan la anvan yo janbe l\u00F2t b\u00F2 a.",
    "Twa jou apre sa, ch\u00E8f yo mache nan tout kan an.",
    "Yo t\u0027ap bay p\u00E8p la l\u00F2d sa pou yo f\u00E8. Yo t\u0027ap di yo: -L\u00E8 n\u0027a w\u00E8 pr\u00E8t yo ak moun Levi yo leve Bwat Kontra Sey\u00E8 a, Bondye nou an, pou yo pati, n\u0027a f\u00E8 pak\u00E8t nou pou nou ka swiv yo.",
    "Se konsa n\u0027a konnen ki wout pou nou pran, paske nou poko janm pase b\u00F2 isit la. Men, piga nou pwoche tw\u00F2 pre Bwat Kontra a. N\u0027a kite yon distans senksan (500) m\u00E8t konsa ant li ak nou.",
    "Apre sa, Jozye di p\u00E8p la: -Mete nou nan kondisyon pou nou f\u00E8 s\u00E8vis pou Bondye, paske denmen Sey\u00E8 a pral f\u00E8 m\u00E8v\u00E8y devan je nou.",
    "Jozye pale ak pr\u00E8t yo, li di yo: -Pran Bwat Kontra a, epi pran devan p\u00E8p la sou wout la. Pr\u00E8t yo pran Bwat Kontra a, epi yo pran devan p\u00E8p la.",
    "Sey\u00E8 a di Jozye konsa: -Sa mwen pral f\u00E8 j\u00F2di a pral f\u00E8 tout p\u00E8p Izray\u00E8l la respekte ou tankou yon grann\u00E8g. Yo pral konnen mwen kanpe la av\u00E8 ou menm jan mwen te kanpe av\u00E8k Moyiz.",
    "Ou menm, pase pr\u00E8t k\u0027ap pote Bwat Kontra a l\u00F2d sa a. Di yo l\u00E8 y\u0027a rive b\u00F2 rivy\u00E8 a, y\u0027a antre nan dlo a, epi y\u0027a rete toupre rivaj la.",
    "L\u00E8 sa a, Jozye di moun p\u00E8p Izray\u00E8l la: -Pwoche non: Vin tande sa Sey\u00E8 a, Bondye nou an, gen pou di nou.",
    "L\u00E8fini, Jozye di yo konsa: -J\u00F2di a, nou pral konnen Sey\u00E8 a, Bondye vivan an, nan mitan nou vre. Li pral chase devan nou moun Kanaran yo, moun Et yo, moun Evi yo, moun Ferezi yo, moun Gigach yo, moun Amori yo, moun Jebis yo.",
    "Bwat Kontra M\u00E8t tout lat\u00E8 a pral janbe l\u00F2t b\u00F2 larivy\u00E8 Jouden an anvan nou.",
    "Chwazi douz\u00F2m, yonn nan chak branch fanmi p\u00E8p Izray\u00E8l la.",
    "L\u00E8 pr\u00E8t k\u0027ap pote Bwat Kontra Sey\u00E8 a, M\u00E8t tout lat\u00E8 a, va mete pye yo nan dlo larivy\u00E8 Jouden an, larivy\u00E8 a pral sispann koule desann, dlo a pral gonfle yon s\u00E8l kote b\u00F2 t\u00E8t dlo a.",
    "Se konsa, p\u00E8p la leve, yo kite kote yo te ye a. Yo pati pou janbe l\u00F2t b\u00F2 larivy\u00E8 Jouden an. Pr\u00E8t yo pran devan p\u00E8p la av\u00E8k Bwat Kontra a.",
    "Se te sezon rek\u00F2t, rivy\u00E8 a t\u0027ap desann, li te gonfle moute sou tout rivaj la. L\u00E8 pr\u00E8t ki t\u0027ap pote Bwat Kontra a rive b\u00F2 larivy\u00E8 Jouden an, yo mete pye yo nan dlo a.",
    "Dlo ki t\u0027ap koule desann lan sispann koule. Li gonfle yon s\u00E8l b\u00F2, b\u00F2 anwo byen lwen, jouk Adam, lavil ki te toupre Zaretan an. Pa t\u0027 gen dlo ki t\u0027ap koule desann nan lanm\u00E8 Mouri a ank\u00F2. Se konsa p\u00E8p la janbe l\u00F2t b\u00F2 larivy\u00E8 a toupre lavil Jeriko.",
    "Pandan p\u00E8p la t\u0027ap janbe l\u00F2t b\u00F2 san tak dlo pa mouye pye yo, pr\u00E8t yo te rete kanpe nan mitan larivy\u00E8 a av\u00E8k Bwat Kontra a. Pa t\u0027 gen tak dlo kote yo te ye a. Yo rete kanpe la jouk tout p\u00E8p la te fin pase n\u00E8t."
  ],
  [
    "L\u00E8 tout moun fin janbe l\u00F2t b\u00F2 larivy\u00E8 Jouden an, Sey\u00E8 a pale ak Jozye. Li di l\u0027 konsa:",
    "-Chwazi douz\u00F2m, yonn nan chak branch fanmi yo.",
    "W\u0027a ba yo l\u00F2d pou yo chak pran yon w\u00F2ch nan mitan larivy\u00E8 Jouden an, kote pr\u00E8t yo te kanpe a. Y\u0027a pran douz w\u00F2ch sa yo, y\u0027a pote yo l\u00F2t b\u00F2 larivy\u00E8 a. N\u0027a mete yo kote nou pral moute tant nou yo asw\u00E8 a.",
    "L\u00E8 sa a, Jozye f\u00E8 rele douz mesye li te chwazi pami moun p\u00E8p Izray\u00E8l yo, yonn pou chak branch fanmi yo.",
    "Epi li di yo: -Ale devan Bwat Kontra Sey\u00E8 a, Bondye nou an, ki nan mitan larivy\u00E8 a. Chak moun va pran yon w\u00F2ch mete sou zep\u00F2l yo, yonn pou chak branch fanmi p\u00E8p Izray\u00E8l la.",
    "W\u00F2ch sa yo va s\u00E8vi pou f\u00E8 p\u00E8p la chonje sa Sey\u00E8 a te f\u00E8 pou yo. Denmen, l\u00E8 pitit nou yo va mande nou kisa w\u00F2ch sa yo vle di pou nou,",
    "n\u0027a reponn yo: Dlo larivy\u00E8 Jouden an te sispann koule devan Bwat Kontra Sey\u00E8 a. W\u00F2ch sa yo la pou p\u00E8p Izray\u00E8l la ka toujou chonje dlo larivy\u00E8 Jouden an te sispann koule l\u00E8 yo t\u0027ap janbe l\u00F2t b\u00F2 larivy\u00E8 a.",
    "Mesye yo f\u00E8 sa Jozye te ba yo l\u00F2d f\u00E8 a. Jan Sey\u00E8 a te di Jozye, yo pran douz w\u00F2ch nan mitan larivy\u00E8 Jouden an, yonn pou chak branch fanmi p\u00E8p Izray\u00E8l la, yo pote yo av\u00E8k yo l\u00F2t b\u00F2 rivy\u00E8 a. Yo mete yo kote yo moute tant yo pou pase nwit lan.",
    "Apre sa, Jozye pran douz l\u00F2t w\u00F2ch, li mete yo kanpe nan mitan larivy\u00E8 a, kote pr\u00E8t ki t\u0027ap pote Bwat Kontra yo te kanpe a. W\u00F2ch yo la jouk koulye a.",
    "Pr\u00E8t yo te rete kanpe av\u00E8k Bwat Kontra a sou zep\u00F2l yo, nan mitan larivy\u00E8 a jouk yo fin f\u00E8 tout sa Sey\u00E8 a te bay l\u00F2d pou p\u00E8p la te f\u00E8, jan Moyiz te mande pou Jozye f\u00E8 l\u0027 la. Se konsa, p\u00E8p la prese janbe l\u00F2t b\u00F2 larivy\u00E8 a.",
    "L\u00E8 yo tout fin pase, pr\u00E8t yo f\u00E8 r\u00E8s trav\u00E8se a ak Bwat Kontra Sey\u00E8 a, epi yo pran devan p\u00E8p la ank\u00F2.",
    "Premye moun ki te janbe l\u00F2t b\u00F2t larivy\u00E8 a, devan tout p\u00E8p la se te gason branch fanmi Woubenn yo, gason branch fanmi Gad yo ak mwatye nan gason branch fanmi Manase yo, jan Moyiz te di yo a. Yo te tou pare pou f\u00E8 lag\u00E8.",
    "Jou sa a, te gen antou karantmil (40.000) gason tou pare pou f\u00E8 lag\u00E8 ki te janbe al nan plenn Jeriko yo, devan je Sey\u00E8 a.",
    "Sa Sey\u00E8 a te f\u00E8 jou sa a te f\u00E8 tout p\u00E8p Izray\u00E8l la pran Jozye pou yon grann\u00E8g vre. Depi l\u00E8 sa a yo respekte msye jouk li mouri, menm jan yo te respekte Moyiz la.",
    "Apre sa, Sey\u00E8 a pale ak Jozye, li di l\u0027 konsa:",
    "-Bay pr\u00E8t k\u0027ap pote Bwat Kontra a l\u00F2d pou yo soti nan larivy\u00E8 Jouden an.",
    "Jozye pale ak pr\u00E8t yo, li ba yo l\u00F2d sa a: -Moute soti nan larivy\u00E8 Jouden an.",
    "Soti pr\u00E8t yo soti nan larivy\u00E8 a, l\u00E8 pye yo touche t\u00E8 s\u00E8k sou rivaj la, dlo larivy\u00E8 a konmanse koule ank\u00F2 jan li te toujou koule anvan an. Li gonfle moute rive jouk sou rivaj li yo.",
    "Jou p\u00E8p la te janbe l\u00F2t b\u00F2 larivy\u00E8 Jouden an, se te dizy\u00E8m jou nan premye mwa a. Y\u0027 al moute tant yo yon kote ki rele Gilgal, ki te sou b\u00F2 sol\u00E8y leve lavil Jeriko.",
    "Se la Jozye pran douz w\u00F2ch yo te pran nan mitan larivy\u00E8 Jouden an, li mete yo kanpe f\u00E8 yon wonn.",
    "L\u00E8 l\u0027 fini, li di moun p\u00E8p Izray\u00E8l yo konsa: -Denmen, l\u00E8 pitit nou yo va mande papa yo poukisa w\u00F2ch sa yo la a,",
    "n\u0027a f\u00E8 pitit nou yo konnen p\u00E8p Izray\u00E8l la te janbe l\u00F2t b\u00F2 larivy\u00E8 Jouden an san pye yo pa t\u0027 mouye.",
    "Paske Sey\u00E8 a, Bondye nou an, te cheche dlo larivy\u00E8 Jouden an devan nou jouk nou tout fin pase, menm jan li te cheche Lanm\u00E8 Wouj la devan zans\u00E8t nou yo jouk yo tout te fin pase.",
    "Se pout\u00E8t sa, tout moun sou lat\u00E8 va konnen jan Sey\u00E8 a gen pouvwa, l\u00E8fini nou menm n\u0027a toujou gen krentif pou Sey\u00E8 a, Bondye nou an."
  ],
  [
    "L\u00E8 tout wa peyi Amori yo ki te rete l\u00F2t b\u00F2 larivy\u00E8 Jouden sou b\u00F2 sol\u00E8y kouche a ansanm ak tout wa peyi Kanaran yo ki te rete sou tout rivaj gwo lanm\u00E8 Mediterane a vin konnen Sey\u00E8 a te cheche dlo larivy\u00E8 Jouden an pou p\u00E8p Izray\u00E8l la te pase larivy\u00E8 a, yo vin p\u00E8 anpil, yo p\u00E8di tout kouraj yo devan p\u00E8p Izray\u00E8l la.",
    "L\u00E8 sa a, Sey\u00E8 a pale ak Jozye, li di l\u0027 konsa: -Pran w\u00F2ch dife, kase yo f\u00E8 zenglen pou sikonsi gason p\u00E8p Izray\u00E8l ki f\u00E8t nan dez\u00E8 a.",
    "Se konsa, Jozye f\u00E8 yon bann zenglen w\u00F2ch byen file, li sikonsi tout gason p\u00E8p Izray\u00E8l la yon kote yo rele Bit po ti k\u00F2k.",
    "Li te f\u00E8 sa paske tout gason ki te gen laj pou yo pote zam l\u00E8 yo te soti kite peyi Lejip la te mouri nan dez\u00E8 a pandan yo t\u0027ap vwayaje a.",
    "Tout gason ki te vivan l\u00E8 yo te soti kite peyi Lejip la te sikonsi. Men, ankenn nan gason ki te f\u00E8t pandan yo t\u0027ap vwayaje nan dez\u00E8 a pa t\u0027 ank\u00F2 sikonsi.",
    "P\u00E8p Izray\u00E8l la te pase karantan ap vwayaje nan dez\u00E8 a. Pandan tout tan sa a, tout gason ki te gen laj pou f\u00E8 lag\u00E8 l\u00E8 yo te soti kite peyi Lejip la te mouri, paske yo pa t\u0027 koute Sey\u00E8 a l\u00E8 li te pale yo. Se konsa li te di yo li pa t\u0027ap kite yo yonn w\u00E8 peyi li te pwom\u00E8t li t\u0027ap bay zans\u00E8t yo a, bon peyi kote l\u00E8t ak siwo my\u00E8l ap koule tankou dlo a.",
    "Men, li ba yo pitit pou ranplase yo. Se pitit sa yo Jozye te sikonsi paske yo pa t\u0027 sikonsi yo l\u00E8 yo t\u0027ap vwayaje nan dez\u00E8 a.",
    "L\u00E8 li fin sikonsi tout gason yo, tout p\u00E8p la rete la kote yo te moute tant yo a, jouk yo te geri.",
    "Apre sa, Sey\u00E8 a di Jozye konsa: -J\u00F2di a mwen wete wont yo te f\u00E8 nou nan peyi Lejip la, mwen voye l\u0027 jete. Se pout\u00E8t sa yo rele kote yo te ye a Gilgal jouk j\u00F2di a.",
    "Antan p\u00E8p Izray\u00E8l la te rete Gilgal nan plenn ki toupre lavil Jeriko, yo fete F\u00E8t Delivrans lan nan asw\u00E8 kat\u00F2zy\u00E8m jou premye mwa a.",
    "Nan denmen F\u00E8t Delivrans lan, yo manje manje yo rek\u00F2lte nan peyi a: grenn ble griye ak pen kwit san ledven.",
    "Apre sa, laman lan sispann tonbe. Depi l\u00E8 sa a, p\u00E8p Izray\u00E8l la pa jwenn laman pou yo manje ank\u00F2. Pandan tout lanne a yo manje manje yo te rekolte nan peyi Kanaran an.",
    "Yon jou, antan Jozye te toupre lavil Jeriko a, li rete konsa, li w\u00E8 yon nonm kanpe devan l\u0027 av\u00E8k yon nepe nan men l\u0027. Jozye mache sou li, epi li mande l\u0027: -Ou se yonn nan moun pa nou yo osinon yon l\u00E8nmi?",
    "Nonm lan reponn li: -M\u0027 pa ni yonn ni l\u00F2t. Mwen se k\u00F2mandan an ch\u00E8f lame Sey\u00E8 a. Mwen f\u00E8k rive. Jozye tonbe ajenou devan l\u0027, li bese t\u00E8t li jouk at\u00E8, li di l\u0027 konsa: -Se s\u00E8vit\u00E8 ou mwen ye, m\u00E8t. Kisa ou vle m\u0027 f\u00E8 pou ou?",
    "K\u00F2mandan an ch\u00E8f lame Sey\u00E8 a di l\u0027 konsa: -Wete sapat nan pye ou. Kote ou kanpe a se yon kote ki apa pou Bondye. Epi Jozye f\u00E8 sa li di l\u0027 f\u00E8 a."
  ],
  [
    "Yo te f\u00E8men tout p\u00F2tay lavil Jeriko yo, yo te barikade yo pout\u00E8t moun p\u00E8p Izray\u00E8l yo. Dey\u00F2 pa antre, anndan pa soti.",
    "Sey\u00E8 a di Jozye konsa: -Koute. Mwen pral lage lavil Jeriko nan men ou ansanm ak wa a ak tout vanyan s\u00F2lda li yo.",
    "Ou menm ak tout s\u00F2lda pa ou yo, nou pral mache f\u00E8 wonn lavil la yon fwa chak jou pandan sis jou.",
    "S\u00E8t pr\u00E8t va mache devan Bwat Kontra a, av\u00E8k s\u00E8t k\u00F2n belye pou k\u00F2nen, yonn nan men yo chak. Men, sety\u00E8m jou a, n\u0027a mache f\u00E8 wonn lavil la s\u00E8t fwa ansanm ak pr\u00E8t k\u0027ap k\u00F2nen k\u00F2n belye yo.",
    "L\u00E8 n\u0027a tande yon kout k\u00F2n ki trennen, tout p\u00E8p la va pran pouse yon s\u00E8l r\u00E8l byen f\u00F2. Miray ranpa lavil la pral tonbe plat at\u00E8. L\u00E8 sa a, chak moun va mache dwat devan yo sou lavil la.",
    "Se konsa, Jozye, pitit gason Noun lan, rele pr\u00E8t yo, li di yo: -Leve Bwat Kontra a, mete l\u0027 sou zep\u00F2l nou. S\u00E8t pr\u00E8t va mache devan l\u0027 av\u00E8k k\u00F2n belye yo nan men yo.",
    "Apre sa, li di p\u00E8p la: -Leve mache! Nou pral f\u00E8 wonn lavil la. P\u00F2syon lame ki pou mache devan an va pran devan Bwat Kontra a.",
    "P\u00E8p la f\u00E8 jan Jozye te ba yo l\u00F2d f\u00E8 a. S\u00E8t pr\u00E8t yo pran devan Bwat Kontra Sey\u00E8 a, yo t\u0027ap k\u00F2nen k\u00F2n yo.",
    "P\u00F2syon lame ki pou mache devan an pran devan pr\u00E8t ki t\u0027ap k\u00F2nen yo. P\u00F2syon lame ki pou mache d\u00E8y\u00E8 a t\u0027ap mache d\u00E8y\u00E8 Bwat Kontra a. Pandan yo t\u0027ap mache konsa, yo t\u0027ap k\u00F2nen k\u00F2n belye yo.",
    "Men, Jozye te bay p\u00E8p la l\u00F2d pou yo pa t\u0027 pouse ankenn r\u00E8l jan yo te konn f\u00E8 l\u0027 la l\u00E8 y\u0027ap goumen. Se pou yo tout rete bouch f\u00E8men, san di yon mo, jouk l\u00E8 l\u0027a ba yo l\u00F2d pouse r\u00E8l goumen an.",
    "Pr\u00E8t yo pati ak Bwat Kontra Sey\u00E8 a, yo f\u00E8 wonn lavil yon fwa. Apre sa, yo tounen nan kan an epi yo pase nwit lan la.",
    "Nan denmen maten, Jozye leve, epi pr\u00E8t yo pran Bwat Kontra Sey\u00E8 a ank\u00F2.",
    "S\u00E8t pr\u00E8t yo av\u00E8k s\u00E8t k\u00F2n belye yo t\u0027ap mache devan Bwat Kontra a. Yo t\u0027ap k\u00F2nen. P\u00F2syon lame ki pou devan an t\u0027ap mache devan yo, p\u00F2syon lame ki pou mache d\u00E8y\u00E8 a t\u0027ap mache d\u00E8y\u00E8 Bwat Kontra a: yo t\u0027ap k\u00F2nen tout tan yo t\u0027ap mache a.",
    "Dezy\u00E8m jou a, yo mache f\u00E8 wonn lavil la ank\u00F2 yon s\u00E8l fwa. Epi yo tounen nan kan yo. Yo f\u00E8 sa konsa pandan sis jou.",
    "Sou sety\u00E8m jou a, yo leve l\u00E8 bajou kase, yo mache menm jan an. Men, jou sa a yo f\u00E8 wonn lavil la s\u00E8t fwa. Se jou sa a ase yo te f\u00E8 wonn lavil la s\u00E8t fwa.",
    "Sety\u00E8m fwa a, apre pr\u00E8t yo fin k\u00F2nen k\u00F2n belye yo, Jozye di p\u00E8p la konsa: -Nou m\u00E8t rele koulye a! Sey\u00E8 a lage lavil la nan men nou!",
    "Nou pral ofri lavil la ak tou sa ki ladan l\u0027 tankou yon ofrann pou Bondye. Nou pral touye d\u00E8nye moun ki ladan l\u0027. S\u00E8l moun ki va rete vivan, se va Rarab, jenn\u00E8s la, ak tout moun ki va lakay li, paske li te kache mesaje nou te voye yo.",
    "Men, nou menm, pa mete men nou nan sa nou gen pou nou detwi pou Sey\u00E8 a. Si nou pran anyen nan sa nou gen pou nou detwi a, n\u0027ap lak\u00F2z mal\u00E8 tonbe sou kay moun Izray\u00E8l yo, n\u0027ap lak\u00F2z t\u00E8t chaje vin pou tout moun.",
    "Tout bagay ki f\u00E8t an l\u00F2, an ajan, an f\u00E8 osinon an kwiv, n\u0027a mete yo apa pou Sey\u00E8 a. N\u0027a depoze yo nan depo rich\u00E8s Sey\u00E8 a.",
    "Se konsa, yo k\u00F2nen k\u00F2n belye yo. Tande p\u00E8p la tande son k\u00F2n belye yo, yo pouse yon s\u00E8l gwo r\u00E8l, epi miray ranpa lavil la tonbe plat at\u00E8. Epi chak moun pran mache dwat devan yo sou lavil la, yo anvayi l\u0027.",
    "Yo ofri tou sa ki nan lavil la bay Sey\u00E8 a. Av\u00E8k nepe yo, yo touye tout moun nan lavil la, fanm kou gason, granmoun kou timoun, tout b\u00E8f, tout mouton, tout bourik.",
    "Jozye rele de mesye li te voye an kach\u00E8t al vizite lavil Jeriko a, li di yo: -Ale lakay jenn\u00E8s la. F\u00E8 l\u0027 soti ak tout fanmi li, jan nou te pwom\u00E8t li a.",
    "Se konsa y\u0027 ale, yo f\u00E8 Rarab soti ansanm ak papa l\u0027, manman l\u0027, fr\u00E8 l\u0027 yo, tout r\u00E8s fanmi l\u0027 yo ak tou sa yo te genyen, yo enstale yo yon kote andey\u00F2 kan moun Izray\u00E8l yo.",
    "Yo mete dife nan lavil la, yo boule l\u0027 n\u00E8t ak tou sa ki ladan l\u0027, an wetan bagay ki te f\u00E8t an l\u00F2, an ajan, an f\u00E8 ak an kwiv yo. Yo pran yo, yo pote yo nan depo rich\u00E8s Sey\u00E8 a.",
    "Men, Jozye te sove Rarab, jenn\u00E8s la, ak tout fanmi l\u0027 yo ansanm ak tou sa ki pou yo, paske Rarab te kache mesye Jozye te voye espyonnen lavil Jeriko a. Moun fanmi Rarab yo ap viv jouk koulye a nan mitan p\u00E8p Izray\u00E8l la.",
    "L\u00E8 sa a, Jozye bay av\u00E8tisman sa a pou tout moun, li di: -Madichon Bondye pou nenp\u00F2t moun ki konprann pou l\u0027 ta rebati lavil yo rele Jeriko a. Si yon moun mete men nan fondasyon l\u0027 yo, l\u0027ap p\u00E8di premye pitit gason l\u0027 lan. Si yon moun remoute p\u00F2tay li yo, l\u0027ap p\u00E8di d\u00E8nye pitit gason l\u0027 la.",
    "Se konsa Sey\u00E8 a te kanpe la av\u00E8k Jozye. Nan tout peyi a yo t\u0027ap nonmen non l\u0027."
  ],
  [
    "Men, p\u00E8p Izray\u00E8l la te dezobeyi l\u00F2d Sey\u00E8 a te bay pou yo pa t\u0027 pran anyen nan sa yo te gen pou yo detwi n\u00E8t yo. Te gen yon nonm nan branch fanmi Jida a ki te rele Akan. Se te pitit Kami. Kami sa a te pitit Zabdi, Zabdi te pitit Zerak. Akan sa a te pran kich\u00F2y nan sa yo te gen pou yo detwi n\u00E8t yo. Kif\u00E8 Sey\u00E8 a te move anpil sou p\u00E8p Izray\u00E8l la.",
    "Jozye te voye k\u00E8k moun soti lavil Jeriko ale b\u00F2 Ayi, yon lavil ki te toupre B\u00E8t Avenn, sou b\u00F2 sol\u00E8y leve lavil Bet\u00E8l. Li te di yo pou y\u0027 al w\u00E8 jan sa ye nan peyi a. Mesye yo ale vre, yo w\u00E8 jan sa ye nan lavil Ayi.",
    "L\u00E8 yo tounen vin jwenn Jozye, yo di li: -Nou pa bezwen deplase tout moun. N\u0027a voye de twa mil moun konsa pou atake lavil Ayi a. Ou pa bezwen voye tout moun al goumen, paske pa gen anpil moun la.",
    "L\u00E8 sa a, yo chwazi twamil s\u00F2lda konsa ki te moute al atake. Men, moun lavil Ayi yo te f\u00E8 yo kraze rak.",
    "Yo kouri d\u00E8y\u00E8 s\u00F2lda p\u00E8p Izray\u00E8l yo depi devan p\u00F2tay lavil la jouk nan men w\u00F2ch yo. Nan ladesant lan yo touye trannsis moun konsa nan s\u00F2lda p\u00E8p Izray\u00E8l yo. L\u00E8 sa a, p\u00E8p Izray\u00E8l la soti p\u00E8. Yo p\u00E8di kouraj.",
    "Jozye te sit\u00E8lman nan lapenn, li chire rad sou li, epi li tonbe ajenou, li bese t\u00E8t jouk at\u00E8 devan Bwat Kontra Sey\u00E8 a. Li rete konsa jouk asw\u00E8 ansanm ak tout ch\u00E8f fanmi p\u00E8p Izray\u00E8l yo, yo pran pousy\u00E8 t\u00E8 yo mete sou t\u00E8t yo pou f\u00E8 w\u00E8 jan yo te nan lapenn.",
    "Epi Jozye di: -Ay, Sey\u00E8 Bondye! Poukisa ou f\u00E8 p\u00E8p la janbe l\u00F2t b\u00F2 larivy\u00E8 Jouden an? Gen l\u00E8 se pou ou te lage nou nan men moun Amori yo pou yo touye nou? Pa pito ou te kite nou rete l\u00F2t b\u00F2 larivy\u00E8 Jouden an!",
    "Tanpri, M\u00E8t mwen! Kisa m\u0027 ka di koulye a l\u00E8 m\u0027 w\u00E8 moun Izray\u00E8l yo ap kouri devan l\u00E8nmi l\u0027 yo?",
    "Moun Kanaran yo ak tout l\u00F2t moun ki rete nan peyi a pral konn sa. Yo pral leve d\u00E8y\u00E8 nou. Yo pral touye nou n\u00E8t nan peyi a. Kisa ou pral f\u00E8 l\u00E8 sa a pou yo pa avili non ou?",
    "Sey\u00E8 a di Jozye konsa: -Leve non! Poukisa ou lage k\u00F2 ou at\u00E8 konsa?",
    "Se paske p\u00E8p Izray\u00E8l la peche, yo pa respekte kontra mwen te pase ak yo a ak l\u00F2d mwen te ba yo. Yo pran nan bagay pou yo te detwi yo. Yo v\u00F2l\u00F2 yo, yo kache yo, yo mete yo nan zaf\u00E8 pa yo.",
    "Se pout\u00E8t sa, p\u00E8p Izray\u00E8l la p\u0027ap ka kanpe devan l\u00E8nmi l\u0027 yo. Yo gen pou yo kouri devan l\u00E8nmi yo, paske koulye a se yo menm ki gen pou mouri. Mwen p\u0027ap kanpe la av\u00E8k yo ank\u00F2, si bagay mwen te ban nou l\u00F2d pa pran an nou pa wete l\u0027 nan mitan nou pou nou detwi l\u0027 tou.",
    "Leve non! F\u00E8 s\u00E8vis pou mete p\u00E8p la nan kondisyon pou s\u00E8vi m\u0027. W\u0027a di yo pou yo pare k\u00F2 yo pou yo ka nan kondisyon f\u00E8 s\u00E8vis pou mwen denmen, paske mwen menm, Bondye p\u00E8p Izray\u00E8l la, men sa mwen di: Nou menm p\u00E8p Izray\u00E8l, nou gen nan mitan nou bagay mwen te ban nou l\u00F2d detwi. Nou p\u0027ap ka kenbe t\u00E8t ak l\u00E8nmi nou yo si nou pa wete l\u0027 nan mitan nou.",
    "Se konsa, denmen maten, nou tout n\u0027ap vini, branch fanmi pa branch fanmi. Branch fanmi Sey\u00E8 a va denonse a va pwoche fanmi pa fanmi. Nan fanmi Sey\u00E8 a va denonse a, ch\u00E8f fanmi yo va pwoche yonn apre l\u00F2t av\u00E8k moun pa yo. Ch\u00E8f fanmi Sey\u00E8 a va denonse a va f\u00E8 moun pa l\u0027 yo pwoche grenn pa grenn.",
    "Moun y\u0027a jwenn av\u00E8k bagay la gen pou mouri boule nan dife, ansanm ak tout fanmi l\u0027 ak tou sa li genyen, paske li pa respekte kontra Sey\u00E8 a te pase ak p\u00E8p la. Se yon gwo wont pou tout p\u00E8p Izray\u00E8l la.",
    "Nan denmen maten vre, Jozye leve byen bon\u00E8, li f\u00E8 tout p\u00E8p Izray\u00E8l la pwoche vin jwenn li, branch fanmi pa branch fanmi. Se branch fanmi Jida a Sey\u00E8 a te denonse.",
    "Li f\u00E8 fanmi Jida yo vin jwenn li yonn apre l\u00F2t. Se fanmi Zerak la Sey\u00E8 a te denonse. Li f\u00E8 tout ch\u00E8f fanmi Zerak yo vin jwenn li yonn apre l\u00F2t ak tout fanmi yo. Se Zabdi Sey\u00E8 a te denonse.",
    "Zabdi f\u00E8 tout moun pa l\u0027 yo pwoche grenn pa grenn. Se konsa Sey\u00E8 a denonse Akan, pitit Kami an. Kami te pitit Zabdi, Zabdi te pitit Zerak, yo tout te f\u00E8 pati branch fanmi Jida a.",
    "Jozye di Akan konsa: -Pitit mwen, f\u00E8 lwanj Sey\u00E8 a! Moutre ou gen respe pou Bondye p\u00E8p Izray\u00E8l la! Koulye a, di m\u0027 kisa ou f\u00E8. Pa kache m\u0027 anyen.",
    "Akan reponn li: -Se vre wi. Se mwen ki peche kont Sey\u00E8 a, Bondye p\u00E8p Izray\u00E8l la. Men sa m\u0027 f\u00E8.",
    "Nan bagay nou te pran apre batay la, mwen te w\u00E8 yon b\u00E8l manto ki te soti lavil Babil\u00F2n, desan (200) py\u00E8s an ajan ki te peze wit liv antou, ak yon gwo moso l\u00F2 ki te peze de liv. Mwen te sit\u00E8lman anvi yo, mwen pran yo. Mwen fouye yon twou nan mitan tant kote m\u0027 rete a, mwen antere yo ladan l\u0027, av\u00E8k py\u00E8s ajan yo anba n\u00E8t.",
    "Jozye voye k\u00E8k mesaje ki kouri al nan tant Akan an. Yo jwenn tout bagay yo nan twou a av\u00E8k py\u00E8s ajan yo anba n\u00E8t.",
    "Yo pran yo, yo soti av\u00E8k yo nan tant lan. Yo pote yo bay Jozye ak tout p\u00E8p Izray\u00E8l la. Yo mete yo at\u00E8 devan Sey\u00E8 a.",
    "Jozye, ansanm ak tout moun p\u00E8p Izray\u00E8l yo, pran Akan, py\u00E8s ajan yo, manto a, moso l\u00F2 a ansanm ak pitit fi l\u0027 yo, pitit gason l\u0027 yo, b\u00E8lfi li yo, b\u00E8f li yo, bourik li yo, mouton l\u0027 yo ak tout l\u00F2t bagay li te genyen, yo mennen yo nan Fon Mal\u00E8.",
    "Epi Jozye di Akan konsa: -Poukisa ou rale tout mal\u00E8 sa a sou t\u00E8t nou? J\u00F2di a, Sey\u00E8 a pral f\u00E8 mal\u00E8 tonbe sou ou! Epi tout moun p\u00E8p Izray\u00E8l yo pran w\u00F2ch, yo kalonnen yo jouk yo touye yo. Yo boule tout bagay yo nan dife. Yo touye tout fanmi l\u0027 yo ak b\u00E8t li yo ak koutw\u00F2ch.",
    "Yo mete yon gwo pil w\u00F2ch sou yo. Gwo pil w\u00F2ch sa a la jouk j\u00F2di a. Se pout\u00E8t sa, jouk j\u00F2di a, yo rele kote sa a Fon Mal\u00E8. Se konsa Sey\u00E8 a te sispann move sou p\u00E8p la."
  ],
  [
    "Sey\u00E8 a di Jozye konsa: -Ou pa bezwen p\u00E8. Ou pa bezwen dekouraje. Pran tout s\u00F2lda yo av\u00E8 ou, epi mache sou lavil Ayi. M\u0027ap lage wa lavil la ansanm ak p\u00E8p la, lavil la ak tout z\u00F2n yo a nan men ou.",
    "Menm sa ou te f\u00E8 moun lavil Jeriko yo ak wa yo a, se sa ou pral f\u00E8 moun lavil Ayi yo ak wa yo a. Men, fwa sa a, n\u0027a gen dwa pran byen yo ak b\u00E8t yo pou nou. F\u00E8 s\u00F2lda yo al anbiske k\u00F2 yo pou yo atake lavil la pa d\u00E8y\u00E8.",
    "Se konsa, Jozye reyini tout s\u00F2lda p\u00E8p Izray\u00E8l yo, li f\u00E8 plan pou yo mache sou lavil Ayi. Jozye chwazi trantmil (30.000) vanyan gason, li f\u00E8 yo pati devan nan mitan lannwit.",
    "Men l\u00F2d li ba yo: -Al anbiske k\u00F2 nou l\u00F2t b\u00F2 sou d\u00E8y\u00E8 lavil la. Pa kache tw\u00F2 lwen non. Epi pare pou nou atake.",
    "Mwen menm, mwen pral pwoche b\u00F2 lavil la av\u00E8k tout s\u00F2lda ki av\u00E8 m\u0027 yo pa devan p\u00F2tay la. L\u00E8 n\u0027a w\u00E8 moun lavil yo soti vin f\u00E8 fas kare ak nou, nou menm ki sou devan yo, n\u0027a pran kouri devan yo ank\u00F2, jan nou te f\u00E8 l\u0027 anvan an.",
    "Yo menm menm yo pral kouri d\u00E8y\u00E8 nou, jouk y\u0027a kite lavil la byen lwen d\u00E8y\u00E8 yo, paske yo pral konprann se tankou premye fwa a.",
    "L\u00E8 sa a, nou menm ki te kache sou d\u00E8y\u00E8 a, n\u0027a soti kote nou te anbiske k\u00F2 nou an, n\u0027a antre nan lavil la, paske Sey\u00E8 a, Bondye nou an, ap lage lavil la nan men nou.",
    "L\u00E8 n\u0027a fin pran lavil la, n\u0027a mete dife ladan l\u0027 jan Sey\u00E8 a te mande l\u0027 la. Men l\u00F2d mwen ban nou.",
    "Se konsa, Jozye voye yo ale. Y\u0027 al anbiske k\u00F2 yo sou d\u00E8y\u00E8 lavil la, sou b\u00F2 sol\u00E8y kouche, ant lavil Ayi ak lavil Bet\u00E8l. Jozye menm rete pase lannwit lan nan kan an.",
    "Nan maten, bon\u00E8 bon\u00E8, Jozye leve, li reyini tout l\u00F2t s\u00F2lda yo. Li pase yo enspeksyon. Apre sa, li pran direksyon lavil Ayi a pou li. Li t\u0027ap mache alat\u00E8t lame a ansanm ak tout ch\u00E8f fanmi p\u00E8p Izray\u00E8l yo.",
    "S\u00F2lda ki te av\u00E8 l\u0027 yo rive jouk anfas p\u00F2tay lavil la. Yo moute kan yo sou b\u00F2 n\u00F2 lavil Ayi a. Yo kite yon ti fon nan mitan yo ak lavil Ayi a.",
    "Jozye pran senkmil (5.000) s\u00F2lda, li f\u00E8 yo al kache sou b\u00F2 sol\u00E8y kouche, ant lavil Ayi ak lavil Bet\u00E8l.",
    "Se konsa, pif\u00F2 nan lame a moute kan yo sou b\u00F2 n\u00F2 lavil la, epi r\u00E8s lame a al kache k\u00F2 yo sou b\u00F2 sol\u00E8y kouche. Jou sa a, Jozye pase lannwit lan nan Fon an.",
    "L\u00E8 wa lavil Ayi a w\u00E8 s\u00F2lda Jozye yo, li menm ansanm ak tout gason nan lavil la, yo leve granmaten, yo prese pare yo. Yo soti al atake moun Izray\u00E8l yo sou pant ki desann nan Fon Jouden an. Men, li pa t\u0027 konnen yo tapral atake l\u0027 sou d\u00E8y\u00E8.",
    "Jozye ak moun pa l\u0027 yo f\u00E8 tankou y\u0027ap kouri pou yo, yo lage k\u00F2 yo nan dez\u00E8 a.",
    "Tout gason ki te nan lavil la t\u0027ap kouri d\u00E8y\u00E8 yo, yo t\u0027ap rele byen f\u00F2. Se konsa, nan kouri d\u00E8y\u00E8 Jozye a, yo kite lavil la byen lwen d\u00E8y\u00E8.",
    "Pa t\u0027 gen yon gason nan lavil Ayi a, tout te kouri soti d\u00E8y\u00E8 p\u00E8p Izray\u00E8l la. Yo kite p\u00F2tay lavil la gran batan louvri san pesonn pou defann li.",
    "Sey\u00E8 a di Jozye konsa: -Leve frenn ki nan men ou lan, lonje l\u0027 sou lavil Ayi a: mwen pral lage lavil la nan men ou. Jozye lonje frenn ki te nan men l\u0027 lan sou lavil la.",
    "Leve li leve men l\u0027, mesye ki te anbiske k\u00F2 yo soti byen vit nan kach\u00E8t yo a, yo kouri antre nan lavil la, yo pran lavil la pou yo. Lamenm yo mete dife ladan l\u0027.",
    "L\u00E8 mesye lavil Ayi yo vire t\u00E8t yo gade, yo w\u00E8 yon gwo lafimen ki t\u0027ap soti nan lavil la moute nan sy\u00E8l, yo pa t\u0027 konn ki b\u00F2 pou yo f\u00E8, paske l\u00E8 sa a, s\u00F2lda p\u00E8p Izray\u00E8l ki t\u0027ap kouri nan direksyon dez\u00E8 a te vire tounen sou yo.",
    "L\u00E8 Jozye ak tout moun li yo w\u00E8 l\u00F2t s\u00F2lda ki te kache yo te pran lavil la, l\u00E8 yo w\u00E8 dife nan lavil la, yo vire tounen, yo atake moun lavil Ayi yo.",
    "L\u00F2t moun p\u00E8p Izray\u00E8l yo menm soti nan lavil la, epi yo mache sou yo tou. Konsa moun lavil Ayi yo te s\u00E8nen toupatou ak moun p\u00E8p Izray\u00E8l yo. S\u00F2lda p\u00E8p Izray\u00E8l yo touye mezi moun yo jwenn devan yo. Yo pa kite yonn vivan,",
    "esepte wa lavil Ayi a. Yo pran msye, yo mennen l\u0027 bay Jozye.",
    "Moun Izray\u00E8l yo kouri d\u00E8y\u00E8 l\u00E8nmi yo nan tout m\u00F2n yo ak nan tout dez\u00E8 a. L\u00E8 yo fin touye tout, yo tounen lavil Ayi, epi yo touye tout moun ki te ladan l\u0027.",
    "Jou sa a, yo touye douzmil (12000) moun, fi kou gason, ki t\u0027ap viv nan lavil Ayi a.",
    "Jozye menm te kenbe bra l\u0027 leve anl\u00E8 ak frenn lan lonje sou lavil Ayi a jouk yo te fin touye tout moun ki te rete nan lavil la tankou yon ofrann pou Sey\u00E8 a.",
    "Moun Izray\u00E8l yo te pran tout b\u00E8t moun yo ak tout byen yo pou yo, jan Sey\u00E8 a te bay Jozye l\u00F2d la.",
    "Jozye boule lavil Ayi a, li f\u00E8 l\u0027 tounen mazi, kote moun pa janm rete jouk j\u00F2di a.",
    "Li f\u00E8 yo pann wa lavil Ayi a nan yon pyebwa, epi yo kite l\u0027 la jouk asw\u00E8. L\u00E8 sol\u00E8y kouche, Jozye bay l\u00F2d pou yo desann kadav la. Yo pran l\u0027, yo voye l\u0027 jete devan p\u00F2tay lavil la. Yo mete yon gwo pil w\u00F2ch sou li. Pil w\u00F2ch la la jouk j\u00F2di a.",
    "L\u00E8 sa a, Jozye bati yon lot\u00E8l pou Sey\u00E8 a, Bondye p\u00E8p Izray\u00E8l la, sou m\u00F2n Ebal.",
    "Li bati li dapre l\u00F2d Moyiz, s\u00E8vit\u00E8 Sey\u00E8 a, te bay moun p\u00E8p Izray\u00E8l yo, jan sa ekri nan liv Lalwa Moyiz la: N\u0027a bati yon lot\u00E8l ak w\u00F2ch ki pa t\u0027 janm travay ak zouti f\u00E8. Yo ofri sou lot\u00E8l la b\u00E8t yo touye pou boule n\u00E8t pou Sey\u00E8 a, epi yo touye b\u00E8t pou mande Bondye padon.",
    "Antan yo la, Jozye pran lalwa Moyiz te ekri pou p\u00E8p Izray\u00E8l la, li kopye l\u0027 sou tout w\u00F2ch lot\u00E8l la devan tout p\u00E8p la.",
    "Apre sa, tout p\u00E8p Izray\u00E8l la vini ak ch\u00E8f fanmi yo, direkt\u00E8 yo ak jij yo ansanm ak moun l\u00F2t nasyon ki t\u0027ap viv nan mitan yo, yo kanpe sou de b\u00F2 Bwat Kontra Sey\u00E8 a, ak fas yo vire ap gade moun Levi ki t\u0027ap pote Bwat Kontra a sou zep\u00F2l yo nan mitan. Mwatye ladan yo te kanpe sou pant M\u00F2n Garizim, mwatye sou b\u00F2 m\u00F2n Ebal. Se konsa, depi lontan Moyiz, s\u00E8vit\u00E8 Bondye a, te ba yo l\u00F2d kanpe l\u00E8 l\u00E8 a va rive pou yo resevwa benediksyon.",
    "L\u00E8fini, Jozye li tout paw\u00F2l ki te nan liv lalwa a, paw\u00F2l benediksyon yo kou paw\u00F2l madichon yo, jan yo ekri nan liv lalwa a.",
    "Jozye li tout k\u00F2mandman Moyiz te bay yo san sote yon mo devan tout p\u00E8p Izray\u00E8l la ki te reyini ansanm ak fanm yo, timoun yo ak tout moun l\u00F2t nasyon ki t\u0027ap viv nan mitan yo."
  ],
  [
    "Nouv\u00E8l bagay sa yo rive nan z\u00F2r\u00E8y tout wa ki t\u0027ap gouv\u00E8nen l\u00F2t b\u00F2 larivy\u00E8 Jouden an sou sol\u00E8y kouche, nan m\u00F2n yo, nan plenn yo, sou tout rivaj lanm\u00E8 Mediterane a, jouk peyi Liban sou b\u00F2 n\u00F2. Te gen wa moun Et yo, wa moun Amori yo, wa moun Kanaran yo, wa moun Ferezi yo, wa moun Evi yo ak wa moun Jebis yo.",
    "Yo tout yo mete t\u00E8t ansanm pou yo goumen kont Jozye ak p\u00E8p Izray\u00E8l la.",
    "L\u00E8 moun peyi Gabawon yo vin konnen kisa Jozye te f\u00E8 moun Jeriko yo ak moun Ayi yo,",
    "yo di yo pral pran li nan plan. Yo leve, yo f\u00E8 pwovizyon, yo chaje bourik yo av\u00E8k yon bann vye sak ak veso f\u00E8t ak po b\u00E8t pou mete diven. Veso yo te tou kreve, yo te pyese nan tout k\u00F2 yo. Moun Gabawon yo pati.",
    "Yo te menm rive mete vye sapat rapyese nan pye yo ak vye rad chire sou yo. Yo pran pen rasi kraze an miy\u00E8t moso, yo pote pou manje yo.",
    "Yo pati, yo vin jwenn Jozye nan kan Gilgal la. Yo pale ak li ansanm ak mesye p\u00E8p Izray\u00E8l yo, yo di yo konsa: -Nou soti nan yon peyi ki byen lwen isit la. Ann pase yon kontra yonn ak l\u00F2t non!",
    "Men, mesye p\u00E8p Izray\u00E8l yo di moun Evi yo konsa: -Pou di se pa toupre la a nou rete? Ki jan nou ta vle pou nou pase kontra ak nou?",
    "Moun Evi yo di Jozye: -Se s\u00E8vi nou vin s\u00E8vi ou! Jozye mande yo: -Men, ki moun nou ye menm? Ki b\u00F2 nou soti?",
    "Yo reponn li: -M\u00E8t, nou soti nan yon peyi byen lwen, paske nou tande pale ki moun Sey\u00E8 a, Bondye ou la, ye. Nou pran nouv\u00E8l tou sa li f\u00E8 nan peyi Lejip,",
    "ak tou sa li f\u00E8 de wa moun Amori yo ki t\u0027ap gouv\u00E8nen l\u00F2t b\u00F2 larivy\u00E8 Jouden an: Siyon, wa peyi Esbon an ak Og, wa peyi Bazan an, ki te rete lavil Astaw\u00F2t.",
    "L\u00E8 sa a, ch\u00E8f nou yo ak tout moun ki rete nan peyi nou an di nou f\u00E8 pwovizyon pou n\u0027 al vwayaje al kontre moun sa yo. N\u0027a di yo konsa men nou vin s\u00E8vi yo. Tanpri, pase yon kontra ak nou.",
    "Gade pen nou rete. Yo te tou cho jou nou pati vin kontre nou an. Men, koulye a, gade jan yo rasi, jan yo tounen ti miy\u00E8t.",
    "L\u00E8 nou te plen veso diven sa yo, yo te tou n\u00E8f. Gade koulye a jan yo plen twou. Gade jan rad nou ak sapat nou fini t\u00E8lman nou mache anpil.",
    "Ch\u00E8f p\u00E8p Izray\u00E8l yo pran nan sa yo te pote a, san yo pa mande Sey\u00E8 a sa li di nan sa.",
    "Jozye pase yon kontra ak yo pou yo viv byen yonn ak l\u00F2t, li f\u00E8 kontra ak yo pou li pa touye yo. Ch\u00E8f p\u00E8p Izray\u00E8l yo f\u00E8 s\u00E8man yo p\u0027ap f\u00E8 yo anyen.",
    "Twa jou apre yo te fin siyen kontra a, moun p\u00E8p Izray\u00E8l yo vin konnen moun sa yo te rete toupre a, nan mitan peyi Izray\u00E8l la.",
    "Moun p\u00E8p Izray\u00E8l yo leve, yo pati d\u00E8y\u00E8 yo. Sou twa jou, yo rive nan lavil kote moun sa yo te rete a. Se te lavil Gabawon, lavil Kefira, lavil Beew\u00F2t ak Keryat-Jearim.",
    "Men, moun p\u00E8p Izray\u00E8l yo pa t\u0027 ka touye yo, paske ch\u00E8f moun Izray\u00E8l yo te f\u00E8 s\u00E8man ba yo nan non Sey\u00E8 a, Bondye p\u00E8p Izray\u00E8l la, yo p\u0027ap f\u00E8 yo anyen. L\u00E8 sa a, tout p\u00E8p Izray\u00E8l la t\u0027ap bougonnen sou do ch\u00E8f yo pou sa.",
    "Men, ch\u00E8f yo reyini tout moun, yo di yo: -Depi nou f\u00E8 s\u00E8man ba yo nan non Sey\u00E8 a, Bondye p\u00E8p Izray\u00E8l la, nou pa gen dwa manyen yo.",
    "Konsa, pout\u00E8t s\u00E8man nou te f\u00E8 a, se pou nou kite yo viv. Paske, si nou f\u00E8 yo anyen, Bondye va pini nou.",
    "Wi, se pou yo viv. Men, n\u0027a pran yo pou fann bwa, pou bwote dlo pou nou jan ch\u00E8f yo te di a.",
    "Jozye f\u00E8 chache moun Gabawon yo, li mande yo: -Poukisa nou ban nou gwo manti sa a? Nou di nou rete byen lwen, epi se la a, nan mitan nou, nou moun.",
    "Pout\u00E8t sa, madichon ap tonbe sou nou. N\u0027ap toujou s\u00E8vi nou domestik. Depi j\u00F2di a, se nou menm ki pou fann bwa, ki pou bwote dlo nou bezwen pou kay Bondye nou an.",
    "Yo reponn: -M\u00E8t, nou te f\u00E8 sa paske nou te vin konnen se tout bon Sey\u00E8 a, Bondye p\u00E8p Izray\u00E8l la, te bay Moyiz, s\u00E8vit\u00E8 l\u0027 la, l\u00F2d pou li ba yo tout peyi sa a, pou li touye tout p\u00E8p ki rete ladan l\u0027 pou f\u00E8 plas pou yo. Konsa, l\u00E8 nou vin konnen nou t\u0027ap pwoche b\u00F2 kote nou rete a, nou te p\u00E8 anpil pou nou pa t\u0027 mouri. Se sa ki f\u00E8 nou te f\u00E8 sa.",
    "Koulye a, nou nan men ou! W\u0027a f\u00E8 sa ou vle ak nou, jan ou santi ou dwe f\u00E8 l\u0027 la.",
    "Se konsa Jozye delivre yo anba men moun p\u00E8p Izray\u00E8l yo, li pa kite yo touye yo.",
    "Depi jou sa a, Jozye mete yo la pou fann bwa, pou bwote dlo pou p\u00E8p Izray\u00E8l la ak pou lot\u00E8l Sey\u00E8 a. Jouk j\u00F2di a, se sa y\u0027ap f\u00E8 tout kote Sey\u00E8 a chwazi pou yo adore l\u0027 la."
  ],
  [
    "Adonised\u00E8k, wa lavil Jerizal\u00E8m lan, te vin konnen Jozye te pran lavil Ayi a, li te detwi l\u0027 n\u00E8t tankou yon ofrann pou Sey\u00E8 a, li te touye wa a menm jan li te f\u00E8 l\u0027 pou lavil Jeriko ansanm ak wa li a. Adonised\u00E8k te vin pran nouv\u00E8l tou moun Gabawon yo te al rann t\u00E8t yo bay moun Izray\u00E8l yo, epi yo t\u0027ap viv nan mitan yo.",
    "Tout moun lavil Jerizal\u00E8m yo te p\u00E8 anpil, paske Gabawon te yon gwo lavil, tankou nenp\u00F2t ki lavil ki te gen yon wa ap gouv\u00E8nen li. Li te pi gwo pase lavil Ayi. L\u00E8fini, tout gason la te vanyan s\u00F2lda.",
    "Se konsa, Adonised\u00E8k, wa lavil Jerizal\u00E8m lan, voye misyon bay Oram, wa lavil Ebwon, bay Pireyam, wa lavil Jamout, bay Jafya, wa lavil Lakis, ak bay Debi, wa lavil Eglon.",
    "Li voye di yo. -Vin jwenn mwen. Vin ede m\u0027 atake lavil Gabawon, paske moun sa yo al rann t\u00E8t yo bay Jozye ak p\u00E8p Izray\u00E8l la.",
    "Se konsa senk wa moun Amori yo: wa lavil Jerizal\u00E8m lan, wa lavil Ebwon an, wa lavil Jamout la, wa lavil Lakis la, wa lavil Eglon an, mete t\u00E8t ansanm, yo f\u00E8 yon s\u00E8l lame ak tout s\u00F2lda yo. Yo s\u00E8nen lavil Gabawon, yo atake l\u0027.",
    "Moun lavil Gabawon yo voye mesaje nan kan Gilgal la di Jozye konsa: -M\u00E8t, tanpri, pa lage nou! Prese vin jwenn nou pou ede nou, pou delivre nou. Paske tout wa moun Amori ki rete nan m\u00F2n yo mete t\u00E8t ansanm, yo leve d\u00E8y\u00E8 nou pou yo fini ak nou.",
    "Se konsa, Jozye ak tout lame a ansanm ak tout vanyan s\u00F2lda li yo kite Gilgal, yo leve yo pati.",
    "Sey\u00E8 a di Jozye konsa: -Ou pa bezwen p\u00E8 yo. M\u0027ap lage yo tout nan men ou. Pa gen yonn ladan yo ki ka kenbe t\u00E8t av\u00E8 ou.",
    "L\u00E8 Jozye kite Gilgal, li pase tout nwit lan ap mache. Li rive sou moun Amori yo san yo pa t\u0027 atann.",
    "Sey\u00E8 a f\u00E8 moun Amori yo pran kouri l\u00E8 yo w\u00E8 moun Izray\u00E8l yo. Li f\u00E8 p\u00E8p Izray\u00E8l la bat yo byen bat l\u00F2t b\u00F2 lavil Gabawon an. Moun Izray\u00E8l yo kouri desann d\u00E8y\u00E8 yo nan pant B\u00E8towon an, yo bat yo jouk Azeka ak Makeda nan sid la.",
    "Pandan yo t\u0027ap kouri devan lame Izray\u00E8l la, depi nan desann pant B\u00E8towon an jouk yo rive Azeka, Sey\u00E8 a rete nan sy\u00E8l la, li voye gwo boul lagr\u00E8l sou yo pou touye yo. Lagr\u00E8l la te touye plis moun pase lame Izray\u00E8l la av\u00E8k nepe yo.",
    "Jou Sey\u00E8 a te lage moun Amori yo nan men moun p\u00E8p Izray\u00E8l yo, Jozye pale ak Sey\u00E8 a devan tout p\u00E8p la, li di: -Sol\u00E8y! Rete klere sou lavil Gabawon! Lalin! Rete klere sou Pon Ayalon!",
    "Sol\u00E8y la rete kote l\u0027 te ye a, lalin lan pa f\u00E8 yon pa jouk p\u00E8p Izray\u00E8l la te fin kraze l\u00E8nmi l\u0027 yo. Se sa nou jwenn ekri nan liv Moun ki mache dwat la. Sol\u00E8y la rete nan mitan sy\u00E8l la san li pa mache yon bon tan, long\u00E8 yon jounen konsa. Se apre sa l\u0027 al kouche.",
    "Ni anvan sa, ni apre sa, pa janm gen yon jou tankou jou sa a l\u00E8 Sey\u00E8 a te f\u00E8 sa yon moun te mande l\u0027 f\u00E8, epi li goumen pou p\u00E8p Izray\u00E8l la.",
    "Apre sa, Jozye ak tout lame Izray\u00E8l la tounen nan kan yo Gilgal.",
    "Men, senk wa yo te kouri chape, y\u0027 al kache nan gw\u00F2t Makeda a.",
    "Y\u0027 al di Jozye yo jwenn senk wa yo kache nan gw\u00F2t Makeda a.",
    "Jozye reponn: -Woule w\u00F2ch bouche bouch gw\u00F2t la. Mete moun veye yo.",
    "Men, nou menm, souke k\u00F2 nou. Kouri d\u00E8y\u00E8 l\u00E8nmi yo. Atake yo pa d\u00E8y\u00E8. Pa kite yo gen tan rive nan lavil yo! Sey\u00E8 a, Bondye nou an, lage yo nan men nou.",
    "Jozye ak s\u00F2lda p\u00E8p Izray\u00E8l yo t\u0027ap masakre yo: sa ki te chape yo kouri al kache nan lavil ki gen gwo ranpa yo.",
    "L\u00E8 sa a, tout lame Jozye a tounen vin jwenn li nan kan Makeda a san pwobl\u00E8m, san danje. Pesonn pa t\u0027 penm\u00E8t yo di anyen sou moun p\u00E8p Izray\u00E8l yo.",
    "L\u00E8 sa a, Jozye di: -Degaje bouch gw\u00F2t la. Mennen senk wa yo dey\u00F2 vin jwenn mwen.",
    "Yo degaje bouch gw\u00F2t la, yo mennen senk wa yo dey\u00F2 vin jwenn li. Se te wa lavil Jerizal\u00E8m lan, wa lavil Ebwon an, wa lavil Jamout la, wa lavil Lakis la ak wa lavil Eglon an.",
    "L\u00E8 yo mennen wa yo ba li, Jozye rele tout gason nan p\u00E8p Izray\u00E8l la, epi li di ch\u00E8f ki te av\u00E8 l\u0027 yo: -Vini non! Mete pye nou sou kou wa sa yo! Yo pwoche vre, yo mete pye yo sou kou wa yo.",
    "Epi Jozye di yo: -Nou pa bezwen tranble! Nou pa bezwen p\u00E8! Mete gason sou nou! Pa janm dekouraje paske Sey\u00E8 a pral f\u00E8 nou mete pye nou sou kou tout l\u00E8nmi n\u0027a jwenn sou wout nou!",
    "Apre sa, Jozye touye wa yo epi li f\u00E8 pann kadav yo sou senk pyebwa kote yo rete pandye jouk asw\u00E8.",
    "L\u00E8 sol\u00E8y fin kouche, Jozye bay l\u00F2d pou yo desann kadav yo, epi pou yo voye yo jete nan gw\u00F2t kote yo te kache a. Apre sa, yo pran gwo w\u00F2ch yo bouche bouch gw\u00F2t la. W\u00F2ch yo la jouk j\u00F2di a.",
    "Menm jou sa a, Jozye atake lavil Makeda, epi li pran l\u0027. Li touye wa a. L\u00E8fini, li f\u00E8 touye tout moun ak tout b\u00E8t ki te nan lavil la tankou yon ofrann pou Sey\u00E8 a, san li pa kite anyen chape. Li f\u00E8 wa Makeda a menm sa li te f\u00E8 wa Jeriko a.",
    "Apre sa, Jozye ansanm ak tout lame Izray\u00E8l la kite Makeda, y\u0027 al atake lavil Libna.",
    "Sey\u00E8 a lage lavil la ansanm ak tout wa a nan men moun p\u00E8p Izray\u00E8l yo. Yo touye d\u00E8nye moun ak d\u00E8nye b\u00E8t ki te nan lavil la san yo pa kite anyen chape. Li f\u00E8 wa a menm sa li f\u00E8 wa Jeriko a.",
    "Apre sa, Jozye ansanm ak tout lame Izray\u00E8l la kite Libna, y\u0027 al atake Lakis. Yo s\u00E8nen lavil la n\u00E8t.",
    "Sey\u00E8 a lage lavil Lakis nan men moun p\u00E8p Izray\u00E8l yo. Sou dezy\u00E8m jou a, yo pran lavil la. Li f\u00E8 yo touye d\u00E8nye moun ak d\u00E8nye b\u00E8t ki te nan lavil la, menm jan yo te f\u00E8 l\u0027 nan lavil Libna a, san li pa kite yonn chape.",
    "L\u00E8 sa a Oram, wa peyi Gez\u00E8 a, moute vin pote moun Lakis yo sekou. Men, Jozye bat li byen bat ansanm ak tout moun pa l\u0027 yo. Li f\u00E8 touye yo tout san li pa kite yonn chape.",
    "Apre sa, Jozye ansanm ak tout lame Izray\u00E8l la kite lavil Lakis, y\u0027 al atake lavil Eglon. Yo s\u00E8nen l\u0027 n\u00E8t.",
    "Menm jou a, yo pran lavil la, yo touye tout moun ladan l\u0027. Wi, jou sa a, tankou yon ofrann y\u0027ap f\u00E8 pou Sey\u00E8 a, yo touye d\u00E8nye moun ak d\u00E8nye b\u00E8t ki t\u0027ap viv la, menm jan yo te f\u00E8 l\u0027 nan lavil Lakis la.",
    "Apre sa, Jozye ansanm ak lame Izray\u00E8l la kite lavil Eglon, yo moute al atake Ebwon.",
    "Yo pran lavil la, yo touye d\u00E8nye moun ak d\u00E8nye b\u00E8t ki te rete la ansanm ak tou sa ki te rete nan ti bouk nan z\u00F2n lan. Li pa kite yon moun chape, menm jan li te f\u00E8 l\u0027 lavil Eglon an. Li f\u00E8 touye d\u00E8nye moun ak d\u00E8nye b\u00E8t tankou yon ofrann pou Sey\u00E8 a.",
    "Apre sa ank\u00F2, Jozye ansanm ak tout lame Izray\u00E8l la vire sou lavil Debi, y\u0027 al atake l\u0027.",
    "Yo pran lavil la ansanm ak wa a ak tout l\u00F2t ti bouk nan z\u00F2n lan. Jozye f\u00E8 touye tout moun ak tout b\u00E8t tankou yon ofrann pou Sey\u00E8 a. Li pa kite yonn chape. Menm sa li te f\u00E8 moun lavil Ebwon yo, menm sa li te f\u00E8 moun lavil Libna yo ak wa yo a, se sa Jozye f\u00E8 lavil Debi ak wa li a tou.",
    "Se konsa Jozye te f\u00E8 tout peyi a soum\u00E8t devan li. Li te kraze tout wa yo, kit sa ki t\u0027ap gouv\u00E8nen nan m\u00F2n yo ak nan Neg\u00E8v la, kit sa ki t\u0027ap gouv\u00E8nen nan plenn yo ak sou ti m\u00F2n yo. Li pa kite yon moun chape. Li touye d\u00E8nye moun, d\u00E8nye b\u00E8t tankou yon ofrann pou Sey\u00E8 a, jan Sey\u00E8 a, Bondye p\u00E8p Izray\u00E8l la, te ba li l\u00F2d f\u00E8 a.",
    "Jozye bat yo depi Kad\u00E8s-Banea sou b\u00F2 sid rivy\u00E8 Gaza, b\u00F2 rivaj la, nan tout z\u00F2n Gochenn lan jouk Gabawon sou b\u00F2 n\u00F2.",
    "Jozye te pran tout wa sa yo ak tout peyi yo nan yon s\u00E8l soti, paske Sey\u00E8 a, Bondye p\u00E8p Izray\u00E8l la, t\u0027ap goumen pou p\u00E8p la.",
    "L\u00E8fini, Jozye ansanm ak tout lame Izray\u00E8l la tounen nan kan yo Gilgal."
  ],
  [
    "Nouv\u00E8l tout bagay sa yo rive nan z\u00F2r\u00E8y Jaben, wa Az\u00F2 a. Li menm, li voye nouv\u00E8l la bay Yobad, wa lavil Madon, bay wa Chimwon ak wa Akchaf,",
    "bay tout wa ki rete b\u00F2 n\u00F2 a, nan m\u00F2n yo, nan fon ki anba Chinaw\u00F2t, nan plenn yo ak nan koulin D\u00F2 yo b\u00F2 sol\u00E8y kouche.",
    "Li voye nouv\u00E8l la bay moun Kanaran yo ki rete sou de b\u00F2 larivy\u00E8 Jouden an, bay moun Amori yo, bay moun Evi yo, bay moun Ferezi yo, bay moun Jebis yo nan tout m\u00F2n yo, bay moun Evi yo ki rete nan pye m\u00F2n Emon nan peyi Mispa.",
    "Tout wa yo vini av\u00E8k tout s\u00F2lda yo. Sa te f\u00E8 yon gwo lame s\u00F2lda pesonn pa t\u0027 ka konte, ou ta di grenn sab b\u00F2 lanm\u00E8, av\u00E8k yon kantite chwal ak cha lag\u00E8.",
    "Wa yo pran randevou, yo mete tout s\u00F2lda yo ansanm. Yo rive, yo moute kan yo yonn sou kote l\u00F2t, toupre dlo Mew\u00F2m yo, pou yo atake p\u00E8p Izray\u00E8l la.",
    "Sey\u00E8 a di Jozye konsa: -Ou pa bezwen p\u00E8 moun sa yo! Denmen, l\u00E8 konsa, m\u0027ap f\u00E8 nou w\u00E8 tout tonbe mouri la devan je nou. Nou menm, nou pral koupe jar\u00E8t tout chwal yo, epi n\u0027ap boule cha yo.",
    "Se konsa, Jozye rive b\u00F2 dlo Mew\u00F2m lan ak tout s\u00F2lda li yo, li tonbe sou l\u00E8nmi yo san yo pa t\u0027 atann, li atake yo.",
    "Sey\u00E8 a lage yo nan men p\u00E8p Izray\u00E8l la: s\u00F2lda p\u00E8p Izray\u00E8l yo bat yo byen bat. Yo kouri d\u00E8y\u00E8 yo jouk Gwo Sidon ak Misref\u00F2t sou b\u00F2 n\u00F2, jouk Fon Mispa sou b\u00F2 sol\u00E8y leve. Yo bat yo n\u00E8t, yo pa kite yonn ladan yo chape.",
    "Jozye f\u00E8 yo tou sa Sey\u00E8 a te ba li l\u00F2d f\u00E8 a: li koupe jar\u00E8t chwal yo, li boule tout cha lag\u00E8 yo.",
    "Apre sa, Jozye tounen sou d\u00E8y\u00E8, li pran lavil Az\u00F2, epi li touye wa li a. L\u00E8 sa a, Az\u00F2 te pi gwo lavil nan tout peyi wa yo.",
    "Li f\u00E8 touye d\u00E8nye moun ak d\u00E8nye b\u00E8t vivan ki te la tankou yon ofrann y\u0027ap f\u00E8 pou Sey\u00E8 a. Yo pa kite yonn ladan yo chape. L\u00E8fini, yo mete dife nan lavil la.",
    "Jozye pran tout lavil yo ansanm ak wa yo. Epi li f\u00E8 touye tout wa yo, dapre prensip ki vle pou yo touye yo tankou yon ofrann pou Sey\u00E8 a, jan Moyiz, s\u00E8vit\u00E8 Sey\u00E8 a, te kite l\u00F2d pou yo f\u00E8 l\u0027 la.",
    "Men, moun Izray\u00E8l yo pa t\u0027 boule ankenn lavil nan lavil ki te bati sou ti m\u00F2n yo, an wetan lavil Az\u00F2 Jozye te f\u00E8 boule.",
    "Moun p\u00E8p Izray\u00E8l yo pran tout bagay ak tout b\u00E8t yo te jwenn nan lavil yo. Men, yo touye tout moun, yo pa kite yonn chape.",
    "Sey\u00E8 a te bay Moyiz, s\u00E8vit\u00E8 li a, l\u00F2d li yo. Moyiz menm te bay Jozye menm l\u00F2d yo tou. Se konsa Jozye te f\u00E8 tou sa Sey\u00E8 a te bay Moyiz l\u00F2d f\u00E8, san manke anyen.",
    "Jozye ak p\u00E8p Izray\u00E8l la te pran tout peyi a nan men moun yo, ki vle di: m\u00F2n yo, tout Neg\u00E8v la, tout peyi Gochenn lan, plenn yo, Fon Jouden an, tout m\u00F2n ak tout ti bit peyi Izray\u00E8l yo,",
    "depi M\u00F2n Alak ki toupre peyi Seyi a, jouk Baal-Gad ki nan fon Liban an nan pye m\u00F2n Emon an. Li mete men sou tout wa yo, li bat yo, li touye yo.",
    "Jozye te pase yon bon tan ap f\u00E8 lag\u00E8 ak wa sa yo.",
    "An wetan lavil Gabawon kote moun Evi yo te rete a, pa t\u0027 gen ankenn lavil ki te vle f\u00E8 lap\u00E8 ak moun p\u00E8p Izray\u00E8l yo,",
    "paske Sey\u00E8 a te f\u00E8 tout moun sa yo soti pou goumen ak p\u00E8p Izray\u00E8l la. Se pou p\u00E8p Izray\u00E8l la te touye tout tankou ofrann pou Sey\u00E8 a, san pitye pou yo yonn menm, pou yo tout te ka dispar\u00E8t, jan Sey\u00E8 a te bay Moyiz l\u00F2d la.",
    "L\u00E8 sa a, Jozye leve, l\u0027 ale, li touye tout moun Anak yo ki te rete nan m\u00F2n yo, nan lavil Ebwon, lavil Debi, lavil Anab, nan tout m\u00F2n peyi Jida ak tout m\u00F2n peyi Izray\u00E8l yo. Li f\u00E8 touye yo tout. Apre sa, li detwi tout lavil yo tankou ofrann pou Sey\u00E8 a.",
    "Pa t\u0027 gen yon moun Anak ank\u00F2 nan peyi Izray\u00E8l la, esepte lavil Gaza, lavil Gat ak lavil Asd\u00F2d.",
    "Jozye te pran tout peyi a, jan Sey\u00E8 a te di Moyiz la, epi li bay p\u00E8p Izray\u00E8l la li pou li rele l\u0027 pa l\u0027. Li separe l\u0027, li bay chak branch fanmi p\u00F2syon pa yo. Apre tout batay sa yo, peyi a t\u0027ap viv nan lap\u00E8, pa t\u0027 gen goumen ank\u00F2."
  ],
  [
    "Moun p\u00E8p Izray\u00E8l yo te bat tout wa ki te rete l\u00F2t b\u00F2 larivy\u00E8 Jouden yo, sou b\u00F2 sol\u00E8y leve. Epi yo pran tout peyi wa sa yo nan men yo, ki vle di tout z\u00F2n lan n\u00E8t, depi ravin Anon an, moute nan fon Jouden an, jouk nan pye m\u00F2n Emon.",
    "Men wa yo te kraze yo: Se te Siyon, wa moun Amori yo, ki te rete lavil Esbon. Peyi li t\u0027ap gouv\u00E8nen an te pran depi nan fon ravin Anon an moute Awoy\u00E8 ki sou b\u00F2 ravin lan, rive larivy\u00E8 Jab\u00F2k sou fwonty\u00E8 moun Amon yo, ki vle di mwatye nan peyi Galarad la.",
    "Li te gouv\u00E8nen z\u00F2n ki sou b\u00F2 l\u00E8s fon Jouden an tou, depi letan Kiner\u00E8t la desann sou lanm\u00E8 Mouri a, nan direksyon B\u00E8t-Jechim\u00F2t jouk nan pye m\u00F2n Pisga a.",
    "Yo te kraze Og, wa peyi Bazan an tou. Se te yonn nan d\u00E8nye refayim yo. Li te rete lavil Astaw\u00F2t ak lavil Edreyi.",
    "Peyi li t\u0027ap gouv\u00E8nen an konmanse depi nan m\u00F2n Emon ak m\u00F2n Salka, li pran tout peyi Bazan an n\u00E8t rive sou fwonty\u00E8 peyi moun Jechou yo ak moun Maaka yo, plis l\u00F2t mwatye peyi Galarad la rive sou fwonty\u00E8 peyi wa Siyon an ki te rete lavil Esbon.",
    "Se Moyiz, s\u00E8vit\u00E8 Sey\u00E8 a, ansanm ak p\u00E8p Izray\u00E8l la ki te kraze wa sa yo. Apre sa, Moyiz, s\u00E8vit\u00E8 Sey\u00E8 a, te pran tout peyi sa yo li bay moun branch fanmi Woubenn lan, moun branch fanmi Gad la ak mwatye nan moun branch fanmi Manase a.",
    "Jozye ansanm ak p\u00E8p Izray\u00E8l la te bat tout wa ki te rete nan z\u00F2n l\u00F2t b\u00F2 larivy\u00E8 Jouden an, sou b\u00F2 sol\u00E8y kouche, depi lavil Baal-Gad nan fon Liban an jouk m\u00F2n Ch\u00F2v la nan direksyon Seyi. Se t\u00E8 wa sa yo Jozye te pran, li separe yo bay moun p\u00E8p Izray\u00E8l yo pou byen pa yo.",
    "T\u00E8 sa yo te pran tout m\u00F2n yo, tout plenn yo, fon Jouden an, tout pye m\u00F2n yo, dez\u00E8 a ak z\u00F2n Neg\u00E8v la. Se sou t\u00E8 sa yo moun Et yo, moun Amori yo, moun Kanaran yo, moun Ferezi yo, moun Evi yo ak moun Jebis yo te rete.",
    "Men wa yo te kraze yo: wa lavil Jeriko, wa lavil Ayi, toupre Bet\u00E8l,",
    "wa lavil Jerizal\u00E8m, wa lavil Ebwon,",
    "wa lavil Jamout, wa lavil Lakis,",
    "wa lavil Eglon, wa lavil Gez\u00E8,",
    "wa lavil Debi, wa lavil Ged\u00E8,",
    "wa lavil Oma, wa lavil Arad,",
    "wa lavil Libna, wa lavil Adoulam,",
    "wa lavil Makeda, wa lavil Bet\u00E8l,",
    "wa lavil Tapwach, wa lavil Ef\u00E8,",
    "wa lavil Af\u00E8k, wa lavil Sawon,",
    "wa lavil Mad\u00F2n, wa lavil Az\u00F2,",
    "wa lavil Chimwon, wa lavil Mew\u00F2m, wa lavil Akchaf,",
    "wa lavil Tanak, wa lavil Megido,",
    "wa lavil Kad\u00E8s, wa lavil Jokneyam nan z\u00F2n m\u00F2n Kam\u00E8l la,",
    "wa lavil D\u00F2 sou z\u00F2n b\u00F2 rivaj lanm\u00E8 a, wa Goyim yo nan peyi Galile,",
    "wa lavil Tiza. Sa te f\u00E8 antou tranteyen wa ki te peri."
  ],
  [
    "L\u00E8 sa a, Jozye t\u0027ap antre nan laj, li te fin granmoun. Sey\u00E8 a di l\u0027 konsa: -Koulye a, ou fin granmoun, ou antre nan laj serye. Men, gen yon bon p\u00F2syon nan peyi a toujou ki rete pou nou pran.",
    "Rete nou tout teritwa moun Filisti yo ak tout peyi moun Jechou yo,",
    "ki vle di depi larivy\u00E8 Chik\u00F2 k\u0027ap koule sou fwonty\u00E8 l\u00E8s peyi Lejip la, moute nan n\u00F2, jouk sou fwonty\u00E8 Ekwon an. Tout teritwa sa a te pase pou peyi moun Kanaran yo. Te gen senk ch\u00E8f pami moun Filisti yo: yonn te rete lavil Gaza, yon l\u00F2t te rete lavil Asd\u00F2d, yon l\u00F2t lavil Askalon, yon l\u00F2t lavil Gat, yon l\u00F2t lavil Ekwon. Te rete peyi moun Avit yo tou,",
    "sou b\u00F2 sid la, tout peyi moun Kanaran yo, depi lavil Meara ki pou moun Sidon yo jouk Afeka, sou fwonty\u00E8 peyi Amori a.",
    "Te rete ank\u00F2 t\u00E8 moun Jebal yo ak tout peyi Liban sou b\u00F2 sol\u00E8y leve, depi Baal-Gad nan pye m\u00F2n Emon jouk kote Pas Amat la konmanse a.",
    "Tout moun ki rete nan m\u00F2n yo, depi peyi Liban jouk lavil Misref\u00F2t Mayim, tout moun Sidon yo, se mwen menm ki pral mete yo dey\u00F2 pou f\u00E8 plas pou p\u00E8p Izray\u00E8l la. Men, se ou menm ki pral separe t\u00E8 a bay chak moun p\u00E8p Izray\u00E8l yo p\u00F2syon pa yo, jan mwen te ba ou l\u00F2d la.",
    "L\u00E8 a rive koulye a pou nou separe peyi a bay n\u00E8f l\u00F2t branch fanmi yo ak l\u00F2t mwatye nan branch fanmi Manase a p\u00F2syon pa yo.",
    "Branch fanmi Woubenn lan ak branch fanmi Gad la ansanm ak mwatye nan branch fanmi Manase a te deja resevwa p\u00F2syon t\u00E8 pa yo l\u00F2t b\u00F2 larivy\u00E8 Jouden sou sol\u00E8y leve. Se Moyiz, s\u00E8vit\u00E8 Sey\u00E8 a, ki te ba yo li.",
    "Peyi yo a te soti depi lavil Awoy\u00E8 ki sou b\u00F2 gwo ravin Anon an ak lavil ki nan mitan ravin lan, li pran tout plenn Medeba a rive lavil Dibon.",
    "Li pran tout lavil ki te pou Siyon, wa moun Amori yo, ki te rete lavil Esbon pandan tout r\u00E8y li, li rive jouk sou fwonty\u00E8 moun Amon yo.",
    "Li pran tout peyi Galarad la, tout teritwa moun Jechou yo ak moun Maaka yo ansanm ak tout m\u00F2n Emon ak m\u00F2n Bachan jouk Salka.",
    "Nan peyi Bazan an, yo pran tout z\u00F2n kote wa Og t\u0027ap gouv\u00E8nen an. Wa Og sa a te rete lavil Astaw\u00F2t ak lavil Edreyi l\u00E8 sa a. Se te d\u00E8nye moun nan ras refayim yo ki te vivan. Moyiz te goumen ak p\u00E8p sa yo, li bat yo byen bat, li pran tout peyi a nan men de wa yo.",
    "Men, p\u00E8p Izray\u00E8l la pa t\u0027 mete moun Jechou yo ak moun Maaka yo dey\u00F2. Se konsa, jouk j\u00F2di a de p\u00E8p sa yo ap viv nan mitan p\u00E8p Izray\u00E8l la toujou.",
    "S\u00E8l branch fanmi Levi a pa t\u0027 resevwa ankenn p\u00F2syon t\u00E8 ki rele l\u0027 pa l\u0027 nan pataj la, paske Sey\u00E8 a, Bondye p\u00E8p Izray\u00E8l la, te kite tou sa yo ofri ba li pou yo, jan li te di l\u0027 la.",
    "Moyiz te separe t\u00E8 branch fanmi Woubenn lan, li bay chak fanmi p\u00F2syon pa yo.",
    "Se konsa, p\u00F2syon pa yo a te konmanse depi lavil Awoy\u00E8, ki sou b\u00F2 ravin Anon an, li pran lavil ki nan mitan ravin lan, tout platon Medeba a,",
    "lavil Esbon ak tout l\u00F2t lavil ki te sou platon an, ki vle di Dibon, Bam\u00F2t, Baal, B\u00E8t-Baal Meyon,",
    "Jaza, Kedem\u00F2t, Mefrat,",
    "Kiryatayim, Libna ak Zer\u00E8t acha Jechim\u00F2t, sou ti bit ki nan fon an,",
    "B\u00E8t-Pey\u00F2, sou pant Pizga a, B\u00E8t ajechim\u00F2t,",
    "tout lavil ki sou platon an, tout peyi wa Siyon ki t\u0027ap gouv\u00E8nen moun Amori yo nan lavil Esbon. Se Moyiz ki te kraze l\u0027 ansanm av\u00E8k ch\u00E8f peyi Madyan yo: Evi, Rek\u00E8m, Zou, Our, Reba. Tout ch\u00E8f sa yo t\u0027ap viv nan peyi a sou l\u00F2d wa Siyon.",
    "Pami moun moun p\u00E8p Izray\u00E8l yo te touye yo, te gen pwof\u00E8t yo te rele Balaram, pitit Bey\u00F2 a.",
    "P\u00F2syon t\u00E8 moun branch fanmi Woubenn yo te rive jouk larivy\u00E8 Jouden. Se tout lavil ak tout ti bouk sa yo yo te bay moun branch fanmi Woubenn yo. Yo te separe bay chak fanmi p\u00F2syon pa yo, dapre kantite fanmi yo te genyen.",
    "Moyiz te separe t\u00E8 branch fanmi Gad la, li bay chak fanmi p\u00F2syon pa yo.",
    "Se konsa, p\u00F2syon pa yo a te pran tout peyi Jaz\u00E8 a, tout lavil ki nan peyi Galarad la, mwatye nan peyi moun Amon yo, rive sou lavil Awoy\u00E8 sou b\u00F2 sol\u00E8y leve lavil Raba.",
    "Li te pran depi Esbon jouk Ramat Mizpe ak Betonim, depi Manayim jouk fwonty\u00E8 peyi Lodeba.",
    "Nan fon an yo te gen lavil sa yo: B\u00E8t aram, B\u00E8t-Nimra, Souk\u00F2t ak Zafon, r\u00E8s peyi wa Siyon ki te rete Esbon an. Larivy\u00E8 Jouden te s\u00E8vi yo fwonty\u00E8 rive letan Galile nan n\u00F2. Tout p\u00F2syon pa yo a te l\u00F2t b\u00F2 sol\u00E8y leve.",
    "Se tout lavil ak tout ti bouk sa yo yo te bay moun branch fanmi Gad yo. Yo te separe bay chak fanmi p\u00F2syon pa yo, dapre kantite fanmi yo te genyen.",
    "Moyiz te separe t\u00E8 ki pou mwatye nan branch fanmi Manase a, li bay chak fanmi p\u00F2syon pa yo.",
    "Se konsa, p\u00F2syon pa yo a te konmanse depi Manayim, li pran tout peyi Bazan an, tout peyi wa Og t\u0027ap gouv\u00E8nen an, ak swasant bouk ki te pou Jayi nan peyi Bazan an,",
    "mwatye nan peyi Galarad la ansanm ak Astaw\u00F2t ak Edreyi, lavil ki te pou wa Og nan peyi Bazan an. Se tout z\u00F2n sa yo ki vin pou mwatye nan branch fanmi Maki, pitit gason Manase a. Yo bay chak fanmi p\u00F2syon pa yo.",
    "Se konsa Moyiz te separe t\u00E8 ki l\u00F2t b\u00F2 larivy\u00E8 Jouden, anfas lavil Jeriko, sou b\u00F2 sol\u00E8y leve, l\u00E8 li te nan plenn Moab yo.",
    "Men, Moyiz pa t\u0027 bay moun branch fanmi Levi yo ankenn p\u00F2syon nan peyi a pou rele yo pa yo. Li te di yo s\u00E8l byen yo se Sey\u00E8 a, Bondye p\u00E8p Izray\u00E8l la."
  ],
  [
    "Men t\u00E8 yo te separe bay moun p\u00E8p Izray\u00E8l yo. Se Eleaza, pr\u00E8t la, ak Jozye, pitit gason Noun lan, ansanm ak tout ch\u00E8f fanmi nan tout branch p\u00E8p Izray\u00E8l yo ki te bay chak fanmi p\u00F2syon pa yo.",
    "Jan Sey\u00E8 a te bay Moyiz l\u00F2d la, yo te tire os\u00F2 devan Sey\u00E8 a pou yo te ka konnen ki p\u00F2syon ki tapral pou n\u00E8f branch fanmi ki te rete yo ak l\u00F2t mwatye branch nan fanmi Manase a.",
    "Moyiz te gen tan bay de branch fanmi ak mwatye nan yon twazy\u00E8m branch fanmi p\u00F2syon pa yo l\u00F2t b\u00F2 larivy\u00E8 Jouden. Men, li pa t\u0027 bay moun fanmi Levi yo ankenn p\u00F2syon nan t\u00E8 sa yo.",
    "Fanmi Joz\u00E8f la te f\u00E8 de branch: yonn pou Manase, yonn pou Efrayim. Moun Levi yo pa t\u0027 resevwa ankenn p\u00F2syon nan t\u00E8 a pou yo. Men yo te ba yo k\u00E8k lavil pou yo te rete ak savann toupre lavil yo pou yo gade b\u00E8t ak zannimo.",
    "Se konsa, moun p\u00E8p Izray\u00E8l yo te separe peyi a jan Sey\u00E8 a te bay Moyiz l\u00F2d f\u00E8 l\u0027 la.",
    "Moun branch fanmi Jida yo al jwenn Jozye nan kan Gilgal la. Kal\u00E8b pitit gason Jefoune, nan fanmi Kenaz la, di li: -Ou konnen sa Sey\u00E8 a te di Moyiz, s\u00E8vit\u00E8 Bondye a, sou ou ak sou mwen l\u00E8 li te lavil Kad\u00E8s-Banea.",
    "Mwen te gen karantan l\u00E8 Moyiz, s\u00E8vit\u00E8 Sey\u00E8 a, rete lavil Kad\u00E8s-Banea, li voye m\u0027 al vizite tout peyi sa a. L\u00E8 m\u0027 tounen, mwen f\u00E8 l\u0027 yon bon rap\u00F2 dapre sa m\u0027 te w\u00E8.",
    "Moun ki te moute av\u00E8 m\u0027 yo pran dekouraje p\u00E8p la. Men mwen menm, mwen te f\u00E8 tou sa Sey\u00E8 a, Bondye mwen an, te vle m\u0027 f\u00E8.",
    "L\u00E8 sa a, Moyiz f\u00E8 m\u0027 pwom\u00E8s sa a, li di m\u0027: Ou w\u00E8 ou menm, ou f\u00E8 tou sa Sey\u00E8 a te vle ou f\u00E8. Se pout\u00E8t sa y\u0027a ba ou tout kote ou mete pye ou yo pou ou ak pou tout ras ou apre ou.",
    "Gade! Sey\u00E8 a kenbe pwom\u00E8s li, li pa kite m\u0027 gen tan mouri. Sa te f\u00E8 deja karannsenkan depi Sey\u00E8 a te di Moyiz sa. L\u00E8 sa a, p\u00E8p Izray\u00E8l la t\u0027ap moute desann nan dez\u00E8 a. Koulye a mwen gen katrevensenkan.",
    "Men, mwen santi m\u0027 vanyan gason j\u00F2di a tankou l\u00E8 Moyiz te voye m\u0027 al vizite peyi a. Mwen santi mwen ka goumen, mwen ka regle tout zaf\u00E8 m\u0027 jan m\u0027 te konn f\u00E8 l\u0027 l\u00E8 sa a.",
    "Se pout\u00E8t sa, mwen mande ou pou ou ban mwen m\u00F2n Sey\u00E8 a te pwom\u00E8t mwen jou sa a. Ou te rive konnen se yon bann gwon\u00E8g b\u00E8l wot\u00E8 yo rele anakim ki t\u0027ap viv la. Yo te gen anpil gwo lavil ki te byen pwoteje ak ranpa. Men, mwen kw\u00E8 Sey\u00E8 a pral kanpe av\u00E8 m\u0027. L\u0027a ede m\u0027 pran peyi a nan men yo jan li te di l\u0027 la.",
    "L\u00E8 sa a, Jozye bay Kal\u00E8b, pitit gason Jefoune a, benediksyon, epi li ba li p\u00F2syon t\u00E8 Ebwon an pou p\u00F2syon pa li.",
    "Jouk koulye a, Ebwon rete pou Kal\u00E8b ak pou moun ras fanmi li yo, paske Kal\u00E8b te f\u00E8 tou sa Sey\u00E8 a, Bondye p\u00E8p Izray\u00E8l la, te vle l\u0027 f\u00E8.",
    "Nan tan lontan, yo te rele lavil Ebwon an Kiriyat aba. Aba sa a, se li ki te pi gwon\u00E8g nan tout ras moun Anak yo. Depi apre l\u00E8 sa a, peyi a t\u0027ap viv ak k\u00E8 poze. Pa t\u0027 gen goumen ank\u00F2."
  ],
  [
    "L\u00E8 yo te tire os\u00F2 a, men p\u00F2syon t\u00E8 ki vin pou moun branch fanmi Jida yo. Se t\u00E8 sa a yo te separe bay chak fanmi nan branch lan p\u00F2syon pa yo. T\u00E8 a bon\u00E8 nan sid ak peyi Edon an, depi dez\u00E8 Zin lan rive Kad\u00E8s nan direksyon sid.",
    "Fwonty\u00E8 t\u00E8 a konmanse nan pwent sid lanm\u00E8 Sale a,",
    "li pase anba pas Akrabim lan, li trav\u00E8se dez\u00E8 Zin, li moute pou l\u0027 pase anba Kad\u00E8s Banea, li pase Ezwon, li moute Ada, li vire sou Kareka,",
    "li pase Azmon, li kouri nan ravin ki sou fwonty\u00E8 Lejip la jouk li rive sou lanm\u00E8 a. Men limit sid t\u00E8 moun Jida yo.",
    "Sou b\u00F2 sol\u00E8y leve, lanm\u00E8 Sale a te s\u00E8vi yo fwonty\u00E8 rive nan lanbouchi larivy\u00E8 Jouden an. Se la fwonty\u00E8 n\u00F2 a te konmanse.",
    "Li moute B\u00E8t-Ogla, li pase anwo B\u00E8t araba, li rive jouk W\u00F2ch Boan. Boan, se non yonn nan pitit gason Woubenn yo.",
    "Apre sa, li pase nan fon Ak\u00F2, li moute jouk Debi. Li vire sou b\u00F2 n\u00F2 nan direksyon Gilgal, anfas pas Adoumen ki sou b\u00F2 sid ravin lan. Li pase moute b\u00F2 sous Anchem\u00E8ch, l\u0027 al bout sou Anwog\u00E8l.",
    "Apre sa, li remoute ravin Pitit Ennon an ki nan sid m\u00F2n moun Jebis yo, ki vle di Jerizal\u00E8m, li moute sou t\u00E8t m\u00F2n ki anfas ravin Ennon an, sou b\u00F2 sol\u00E8y kouche, nan pwent n\u00F2 plenn refayim yo.",
    "Li soti nan t\u00E8t m\u00F2n lan, li desann b\u00F2 sous Neftoa a. Apre sa li pran direksyon m\u00F2n Efwon an, li vire sou lavil Bala (ki rele Kiriyat-Jearim tou).",
    "Li soti Bala, li f\u00E8 yon ti koub moute nan direksyon sol\u00E8y kouche, sou m\u00F2n Seyi, li lonje flan n\u00F2 m\u00F2n Jearim lan (ki rele Kisal\u00F2n tou), li desann B\u00E8tchem\u00E8ch, li trav\u00E8se Timna,",
    "li rive sou b\u00F2 n\u00F2 m\u00F2n Ekwon, li vire sou Chikawon, li pase sou ti bit Bala a, li pase Jabney\u00E8l, epi l\u0027 al bout nan lanm\u00E8.",
    "Sou b\u00F2 lw\u00E8s la, se lanm\u00E8 Mediterane a ki te s\u00E8vi yo limit. Men limit ki te f\u00E8men p\u00F2syon t\u00E8 yo te bay tout fanmi ki nan branch fanmi Jida a.",
    "Jan Sey\u00E8 a te bay Jozye l\u00F2d la, yon p\u00F2syon nan t\u00E8 moun Jida yo vin pou Kal\u00E8b, pitit gason Jefoune a. Jozye ba li Kiriyat aba, kapital peyi Anak yo. (Koulye a yo rele lavil la Ebwon).",
    "Kal\u00E8b mete twa pitit gason Anak yo dey\u00F2 nan lavil la. Se te Chechayi, Ayiman ak Talmayi,",
    "Apre sa, li kite Ebwon, l\u0027 al atake moun lavil Debi yo. (Nan tan lontan, yo te rele lavil sa a Kiriyat-Sef\u00E8).",
    "L\u00E8 sa a, Kal\u00E8b di konsa: -Moun ki va resi kraze moun Kiriyat-Sef\u00E8 yo, epi ki va pran lavil la nan men yo, m\u0027a ba li Aksa, pitit fi mwen an, pou madanm.",
    "Se pw\u00F2p fr\u00E8 Kal\u00E8b, Otony\u00E8l, pitit Kenaz, ki te pran lavil la. Kal\u00E8b ba li Aksa, pitit fi li a, pou madanm.",
    "L\u00E8 Aksa rive lakay mari l\u0027, mari a di l\u0027 poukisa li pa mande papa l\u0027 yon bon jaden. Aksa al jwenn papa l\u0027. Desann li desann bourik li, Kal\u00E8b mande l\u0027: -Sa ki genyen, pitit mwen?",
    "Aksa reponn: -Mwen vin mande ou yon fav\u00E8. Ou voye m\u0027 byen lwen nan dez\u00E8 Neg\u00E8v la. Tanpri, ban m\u0027 kek sous kote pou m\u0027 jwenn dlo non. Se konsa Kal\u00E8b ba li Sous Dlo Anwo ak Sous Dlo Anba yo.",
    "Men tout t\u00E8 ki te vini pou branch fanmi Jida a. Yo separe l\u0027 bay yon p\u00F2syon pou chak fanmi.",
    "Men non lavil kote moun Jida yo te rete nan Neg\u00E8v la, anba pwent sid peyi a, b\u00F2 fwonty\u00E8 peyi Edon an: Kabsey\u00E8l, Ed\u00E8, Jagou,",
    "Kina, Dimona, Adada,",
    "Ked\u00E8ch, Az\u00F2-Yitnan,",
    "Zif, Tel\u00E8m, Bejal\u00F2t,",
    "Az\u00F2 adata, Keriy\u00F2t-Ezwon (ki rele Az\u00F2 tou),",
    "Aman, Chema, Molada,",
    "Aza-Gada, Echmon, B\u00E8t-Pel\u00E8t,",
    "Aza-Chwal, B\u00E8cheba, Biziotya,",
    "Bala, Iyim, Az\u00E8m,",
    "Eltola, Kesil, Oma,",
    "Ziklag, Madmana, Sansana,",
    "Leba\u00F2t, Chilim, Ayin ak Rimon. Sa te f\u00E8 antou venn\u00E8f lavil ak tout ti bouk ki sou l\u00F2d yo.",
    "Men non lavil kote yo te rete nan plenn yo: Echtaw\u00F2l, Zorea, Akna,",
    "Zanoa, An-Gannim, Tapwak, Enan,",
    "Jamout, Adoulam, Soko, Azeka,",
    "Charayim, Aditayim, Gedera ak Gedewotayim. Sa te f\u00E8 antou kat\u00F2z lavil ak tout ti bouk ki sou l\u00F2d yo.",
    "Te gen tou Etzenan, Adaka, Migdal-Gad,",
    "Dilean, Am Mizpe, Joktey\u00E8l,",
    "Lakis, Boska, Eglon,",
    "Kabon, Lamas, Kitlis,",
    "Jedew\u00F2t, B\u00E8t-Dagon, Nama, Makeda. Sa te f\u00E8 antou s\u00E8z lavil ak tout ti bouk ki sou l\u00F2d yo.",
    "Te gen tou Libna, Et\u00E8, Akan,",
    "Jifta, Akna, Nezib,",
    "Keyila, Akzib, Marecha. Sa te f\u00E8 antou n\u00E8f lavil ansanm ak tout ti bouk ki sou l\u00F2d yo",
    "Te gen Ekwon ak tout ti bouk ki sou l\u00F2d li.",
    "Soti Ekwon pou al b\u00F2 lanm\u00E8, tout lavil ki nan z\u00F2n Asd\u00F2d ak tout ti bouk ki sou l\u00F2d yo,",
    "Asd\u00F2d ak tout ti vil ak tout ti bouk ki sou l\u00F2d li, Gaza ak tout ti bouk osinon ti vil ki sou l\u00F2d li, depi ravin ki sou fwonty\u00E8 Lejip la rive sou lanm\u00E8 ki s\u00E8vi yo limit la.",
    "Men lavil yo te genyen nan m\u00F2n yo: Chami, Jati, Soko,",
    "Dana, Kiriyat-Sef\u00E8 (Koulye a li rele Debi),",
    "Anad, Estemoa, Anim,",
    "Gochenn, Alon, Gilo. Sa te f\u00E8 antou onz lavil ak tout ti bouk ki sou l\u00F2d yo.",
    "Te gen tou Arab, Douma, Echean,",
    "Janoum, B\u00E8t-Tapwa, Afeka,",
    "Oumeta, Kiriyat aba (J\u00F2di a li rele Ebwon), ak Zi\u00F2. Sa te f\u00E8 antou n\u00E8f lavil ak tout ti bouk ki sou l\u00F2d yo.",
    "Te gen ank\u00F2 Maon, Kam\u00E8l, Zif, Jouta,",
    "Jizr\u00E8y\u00E8l, Jokdeam, Zanoa,",
    "Kayin, Gibeya, Tima, Antou sa te f\u00E8 dis lavil ak tout ti bouk ki sou l\u00F2d yo.",
    "Te gen ank\u00F2 Aloul, B\u00E8tsou, Gid\u00F2,",
    "Maarat, B\u00E8t an\u00F2t, Eltekon. Antou sa te f\u00E8 sis lavil ak tout ti bouk ki sou l\u00F2d yo.",
    "Te gen ank\u00F2 Kiriyat-Baal (J\u00F2di a li rele Kiriyat-Jearim) ak Araba. Antou sa te f\u00E8 de lavil ak tout ti bouk ki sou l\u00F2d yo.",
    "Men non lavil kote yo te rete nan dez\u00E8 a: B\u00E8t araba, Miden, Sekaka,",
    "Nibkan, Site S\u00E8l la ak Angedi. Antou sa te f\u00E8 sis lavil ak tout ti bouk ki sou l\u00F2d yo.",
    "Men, moun Jida yo pa t\u0027 janm rive mete bann moun Jebis ki te rete lavil Jerizal\u00E8m yo dey\u00F2. Kif\u00E8, jouk j\u00F2di a moun Jebis yo rete lavil Jerizal\u00E8m ansanm ak moun Jida yo."
  ],
  [
    "T\u00E8 ki te vin pou moun fanmi Joz\u00E8f yo te konmanse b\u00F2 larivy\u00E8 Jouden, anfas lavil Jeriko, sou b\u00F2 sol\u00E8y leve. Li soti la, li moute nan m\u00F2n yo jouk li rive Bet\u00E8l.",
    "Li soti Bet\u00E8l, li moute Louz, li pase Ataw\u00F2t, kote moun Aki yo te rete.",
    "Baliz fwonty\u00E8 a desann apre sa b\u00F2 sol\u00E8y kouche, nan direksyon peyi moun Jafl\u00E8t yo jouk sou limit B\u00E8towon, li pase rive Gez\u00E8, l\u0027 al bout nan lanm\u00E8.",
    "Men p\u00F2syon t\u00E8 ki te vin pou fanmi de pitit Joz\u00E8f yo: Manase ak Efrayim.",
    "Men t\u00E8 yo te bay branch moun Efrayim yo pou yo separe bay chak fanmi yon p\u00F2syon. Sou b\u00F2 sol\u00E8y leve, Ataw\u00F2t, Adak te s\u00E8vi yo fwonty\u00E8 jouk B\u00E8towon.",
    "Baliz fwonty\u00E8 a soti la, l\u0027 al bout nan lanm\u00E8 Mediterane a. Li kite lavil Mikmetat sou b\u00F2 n\u00F2 li. Sou b\u00F2 sol\u00E8y leve, fwonty\u00E8 a vire desann b\u00F2 Taanat-Silo, li pase b\u00F2 kote l\u0027, sou b\u00F2 l\u00E8s lavil Janoa.",
    "Li desann soti Janoa, li pase lavil Ataw\u00F2t ak Nara, li rive lavil Jeriko, l\u0027 al bout sou larivy\u00E8 Jouden.",
    "Li soti Tapwa, li pran direksyon lw\u00E8s jouk li rive nan dlo Kana, l\u0027 al bout sou lanm\u00E8 a. Men tout p\u00F2syon t\u00E8 ki te vin pou branch fanmi Efrayim yo. Yo separe l\u0027, yo bay chak fanmi yon p\u00F2syon,",
    "ansanm ak lavil yo te pran nan mitan ti m\u00F2n moun Manase yo pou bay moun Efrayim yo.",
    "Men yo pa t\u0027 rive mete moun Kanaran ki te rete lavil Gez\u00E8 yo dey\u00F2. Se konsa, jouk j\u00F2di a moun Kanaran yo ap viv nan mitan moun Efrayim yo. Men, yo te f\u00F2se moun Kanaran yo f\u00E8 k\u00F2ve pou yo."
  ],
  [
    "Manase te premye pitit gason Joz\u00E8f. Se konsa yon p\u00F2syon nan t\u00E8 a vin pou moun fanmi Manase yo. Maki, papa Galarad, te premye pitit gason Manase. Se te yon vanyan s\u00F2lda. Se konsa yo te ba li peyi Galarad ak peyi Bazan.",
    "Apre sa, yo bay fanmi l\u00F2t pitit Manase yo yon p\u00F2syon nan t\u00E8 a, dapre kantite moun yo te genyen: yon p\u00F2syon pou pitit Abyez\u00E8 yo, yon p\u00F2syon pou pitit El\u00E8k yo, yon p\u00F2syon pou pitit Asriy\u00E8l yo, yon p\u00F2syon pou pitit Sich\u00E8m yo, yon p\u00F2syon pou pitit Ef\u00E8 yo, yon l\u00F2t p\u00F2syon pou pitit Chemida yo. Se moun sa yo ki te branch fanmi pitit gason Manase, pitit Joz\u00E8f la.",
    "Nan branch fanmi Manase a, te gen yon nonm yo te rele Zelochad. Se te pitit gason Ef\u00E8. Ef\u00E8 sa a te pitit Galarad, Galarad te pitit Maki, Maki te pitit Manase. Zelochad pa t\u0027 gen pitit gason menm. Se fi ase li te f\u00E8. Men ki jan yo te rele: Mala, Noa, Ogla, Milka ak Tiza.",
    "Yo vin jwenn Eleaza, pr\u00E8t la, Jozye, pitit gason Noun lan, ak tout ch\u00E8f yo. Yo di yo konsa: -Sey\u00E8 a te bay Moyiz l\u00F2d pou l\u0027 te ban nou yon p\u00F2syon nan t\u00E8 a, tankou tout moun nan fanmi an. Se konsa, jan Sey\u00E8 a te bay l\u00F2d la, yo ba yo yon p\u00F2syon pou yo tankou tout moun nan fanmi papa yo.",
    "Konsa yo te rive bay moun Manase yo dis p\u00F2syon t\u00E8, san konte peyi Galarad ak peyi Bazan ki l\u00F2t b\u00F2 larivy\u00E8 Jouden an,",
    "paske pitit fi Manase yo te resevwa yon p\u00F2syon apa pou yo tankou pitit gason l\u0027 yo. Men, yo te bay peyi Galarad la pou l\u00F2t pitit Manase yo.",
    "Men limit t\u00E8 yo te bay moun Manase yo. Li konmanse b\u00F2 t\u00E8 moun As\u00E8 yo, li rive lavil Mikmetat, anfas Sich\u00E8m, sou b\u00F2 sol\u00E8y leve. Li vire desann b\u00F2 sid nan direksyon Jamen nan peyi moun Antapwak yo.",
    "Tout peyi Tapwak la te pou moun Manase yo. Men, lavil Tapwak ki sou fwonty\u00E8 a te pou moun Efrayim yo.",
    "Limit la desann nan ravin Kana a, li pase sou b\u00F2 n\u00F2 ravin lan epi l\u0027 al bout nan lanm\u00E8. Tout lavil ki te sou b\u00F2 sid ravin lan, atout yo te nan mitan t\u00E8 moun Manase yo, se pou moun Efrayim yo yo te ye.",
    "Moun Efrayim yo te anba sou b\u00F2 sid, moun Manase yo te anwo sou b\u00F2 n\u00F2, av\u00E8k lanm\u00E8 Mediterane a sou b\u00F2 sol\u00E8y kouche. P\u00F2syon t\u00E8 yo a te rive sou lizy\u00E8 t\u00E8 moun As\u00E8 yo sou b\u00F2 n\u00F2 ak lizy\u00E8 t\u00E8 moun Isaka yo sou b\u00F2 l\u00E8s.",
    "Nan mitan p\u00F2syon t\u00E8 ki te vin pou moun Isaka yo ak moun As\u00E8 yo, yo te bay moun Manase yo lavil B\u00E8t-Chean ak tout ti bouk ki sou l\u00F2d li yo, moun ki rete lavil Ibleyam, lavil D\u00F2 ki b\u00F2 lanm\u00E8 a, lavil And\u00F2, lavil Tanak, lavil Megido ak tout ti bouk ki te sou l\u00F2d yo.",
    "Men, moun fanmi Manase yo pa t\u0027 kapab mete moun ki t\u0027ap viv nan lavil sa yo dey\u00F2. Se konsa moun Kanaran yo te rive rete nan peyi a.",
    "Men, l\u00E8 moun Izray\u00E8l yo vin pi f\u00F2, yo pa mete yo dey\u00F2 nan peyi a, yo s\u00E8lman f\u00F2se yo f\u00E8 k\u00F2ve pou yo.",
    "Moun fanmi Joz\u00E8f yo di Jozye konsa: -Poukisa se yon s\u00E8l p\u00F2syon ou ban nou nan t\u00E8 a pou rele nou pa nou? Nou anpil wi. Sey\u00E8 a pa manke beni nou.",
    "Jozye reponn yo: -Si nou anpil, si m\u00F2n nan peyi Efrayim yo pa ase pou nou, se pou n\u0027 moute nan gwo rakbwa ki nan peyi moun Ferezi yo ak moun refrayim yo, n\u0027a koupe bwa f\u00E8 plas pou nou.",
    "Moun fanmi Joz\u00E8f yo di l\u0027 ank\u00F2: -M\u00F2n lan pa kont pou nou. L\u00E8fini, moun Kanaran ki rete nan plenn yo gen cha an f\u00E8 pou f\u00E8 lag\u00E8. Moun Kanaran ki rete B\u00E8t Chean ak nan ti bouk ki sou l\u00F2d yo, ansanm ak sa ki rete nan plenn Jizrey\u00E8l yo gen menm kalite cha a tou.",
    "Jozye di moun Joz\u00E8f yo, ki vle di moun Efrayim yo ak moun Manase yo: -Nou anpil vre. Nou gen anpil f\u00F2s. Nou pa ka rete ak yon s\u00E8l p\u00F2syon t\u00E8.",
    "Tout m\u00F2n yo ap pou nou. Malgre se yon gwo rakbwa yo ye. N\u0027a koupe bwa yo, epi n\u0027a pran tout z\u00F2n lan n\u00E8t pou nou. Pou moun Kanaran yo menm, atout nou w\u00E8 yo gen cha ki f\u00E8t an f\u00E8, atout yo f\u00F2 a, rive yon l\u00E8, n\u0027a mete yo dey\u00F2."
  ],
  [
    "L\u00E8 yo fin soum\u00E8t tout peyi a, tout moun p\u00E8p Izray\u00E8l yo reyini lavil Silo kote yo te kanpe Tant Randevou a. Tout peyi a te pou yo.",
    "Men, te gen s\u00E8t branch fanmi nan p\u00E8p Izray\u00E8l la ki pa t\u0027 ank\u00F2 resevwa p\u00F2syon pa yo nan t\u00E8 a.",
    "L\u00E8 sa a, Jozye di yo: -Kisa n\u0027ap tann pou n\u0027 al pran peyi Sey\u00E8 a, Bondye zans\u00E8t nou yo, ban nou an?",
    "Chak branch fanmi pral chwazi twa gason ban mwen. M\u0027a voye yo al mache toupatou nan peyi a. Y\u0027a make p\u00F2syon yo ta renmen gen pou yo. Apre sa, y\u0027a tounen vin jwenn mwen.",
    "Y\u0027a separe r\u00E8s peyi a an s\u00E8t p\u00F2syon. Moun branch fanmi Jida yo va rete sou t\u00E8 pa yo nan sid, epi moun branch fanmi Joz\u00E8f yo va rete sou p\u00F2syon t\u00E8 pa yo tou nan n\u00F2.",
    "N\u0027a make sou papye jan nou ta renmen separe r\u00E8s peyi a an s\u00E8t p\u00F2syon. N\u0027a pote papye a ban mwen isit la. Apre sa, m\u0027a vin tire os\u00F2 pou nou devan Sey\u00E8 a, Bondye nou an.",
    "Moun Levi yo menm p\u0027ap resevwa ankenn p\u00F2syon nan t\u00E8 a tankou l\u00F2t branch fanmi yo, paske tou sa y\u0027a gen pou yo f\u00E8 se s\u00E8vi pou yo s\u00E8vi pr\u00E8t pou Sey\u00E8 a. Pou moun branch fanmi Gad yo, moun branch fanmi Woubenn yo ak mwatye nan branch fanmi Manase a, yo gen tan resevwa p\u00F2syon pa yo l\u00F2t b\u00F2 larivy\u00E8 Jouden, sou b\u00F2 sol\u00E8y leve, jan Moyiz, s\u00E8vit\u00E8 Bondye, te ba yo l\u0027 la.",
    "Se konsa mesye yo al vizite tout peyi a pou yo ka make sou papye jan peyi a ye. Anvan sa, Jozye te bay mesye yo l\u00F2d sa a: -Ale mache nan tout peyi a. Make jan nou w\u00E8 l\u0027. Apre sa, tounen vin jwenn mwen. M\u0027a moute Silo pou m\u0027 ka tire os\u00F2 pou nou, pou m\u0027 ka konnen volonte Sey\u00E8 a.",
    "Mesye yo pati, yo mache nan tout peyi a. Yo make sou papye tout lavil yo jwenn. Yo separe yo f\u00E8 s\u00E8t p\u00F2syon ak non tout lavil yo, epi yo pote l\u0027 bay Jozye nan kan Silo a.",
    "L\u00E8 sa a, Jozye tire os\u00F2 pou yo devan Sey\u00E8 a nan Silo. Se la li separe peyi a bay moun p\u00E8p Izray\u00E8l yo. Li bay chak moun p\u00F2syon ki vin pou yo.",
    "Moun branch fanmi Benjamen yo te jwenn p\u00F2syon t\u00E8 ki nan mitan an, p\u00F2syon t\u00E8 moun Jida yo yon b\u00F2 ak p\u00F2syon t\u00E8 moun Joz\u00E8f yo yon l\u00F2t b\u00F2.",
    "Sou b\u00F2 n\u00F2, lizy\u00E8 yo a te konmanse larivy\u00E8 Jouden, li moute flan n\u00F2 m\u00F2n Jeriko a, li rale moute sou m\u00F2n yo nan direksyon sol\u00E8y kouche, jouk li rive nan dez\u00E8 B\u00E8t avenn lan.",
    "Apre sa, li pase lavil Louz, sou b\u00F2 sid bit Louz la kote yo rele jouk j\u00F2di a Bet\u00E8l. Li desann Ataw\u00F2t ada, sou m\u00F2n ki sou b\u00F2 sid lavil B\u00E8towon an.",
    "Lizy\u00E8 a f\u00E8 yon koub, li vire kite direksyon lw\u00E8s, li pran direksyon sid, depi sou m\u00F2n ki anfas B\u00E8towon an sou b\u00F2 sid, jouk li rive lavil Kiriyat-Baal yo rele Kiriyat-Jearim j\u00F2di a, ki te pou moun Jida yo. Se sa ki te limit p\u00F2syon pa moun Benjamen yo sou b\u00F2 sol\u00E8y kouche.",
    "Men limit yo sou b\u00F2 sid: li pati depi nan Kalfou Kiriyat-Jearim lan, li moute b\u00F2 Gachen, li pran direksyon lw\u00E8s, li par\u00E8t b\u00F2 sous dlo Neftoa yo.",
    "Apre sa, li rive jouk b\u00F2 m\u00F2n ki anfas fon Pitit Ennon an, ki sou b\u00F2 n\u00F2 plenn Refayim yo. Li pran pant m\u00F2n moun Jebis yo desann nan fon Ennon an, l\u0027 al bout sou Anwog\u00E8l.",
    "Apre sa, li f\u00E8 yon koub li vire sou nan n\u00F2, li pase Anchem\u00E8ch. Apre sa, li rive Gelil\u00F2t anfas pas Adoumim. Li desann b\u00F2 W\u00F2ch Boan. Boan sa a te pitit Woubenn.",
    "Apre sa, li pase sou flan n\u00F2 m\u00F2n Neta araba, li desann nan fon Jouden an.",
    "Li rive sou flan n\u00F2 m\u00F2n B\u00E8t-Ogla. L\u0027 al bout nan pwent n\u00F2 lanm\u00E8 Mouri a, nan bout sid larivy\u00E8 Jouden an. Se sa ki te limit sid yo.",
    "Sou b\u00F2 sol\u00E8y leve, larivy\u00E8 Jouden an te s\u00E8vi yo baliz. Men limit p\u00F2syon t\u00E8 yo te bay moun Benjamen yo pou yo separe bay chak fanmi pa yo.",
    "Men non lavil ki te pou fanmi moun Benjamen yo. Se te Jeriko, B\u00E8t-Ogla, Em\u00E8kkesis,",
    "B\u00E8t arara, Semarayim, Bet\u00E8l,",
    "Avim, Para, Ofra,",
    "Kefa amoni, Ofni, Geba. Sa te f\u00E8 antou douz lavil ak tout ti bouk ki sou l\u00F2d yo.",
    "Te gen tou Gabawon, Rama, Beew\u00F2t,",
    "Mizpe, Kefira, Mosa,",
    "Rek\u00E8m, Jipey\u00E8l, Tareala,",
    "Sela-El\u00E8f, Jebis ki vle di Jerizal\u00E8m, Gibeya ak Kiriyat. Sa te f\u00E8 antou kat\u00F2z lavil ak tout ti bouk ki sou l\u00F2d yo. Men p\u00F2syon t\u00E8 yo te bay branch fanmi Benjamen yo pou yo separe bay chak fanmi pa yo."
  ],
  [
    "Dezy\u00E8m p\u00F2syon an te vin pou moun Simeyon yo, pou yo separe bay chak fanmi pa yo. P\u00F2syon t\u00E8 yo a te nan mitan p\u00F2syon t\u00E8 yo te bay moun branch fanmi Jida yo.",
    "Men lavil yo te ba yo pou yo separe pou yo: B\u00E8cheba, Cheba, Molada",
    "Asa-Chwal, Bala, Ats\u00E8m,",
    "Eltolad, Betoul, Oma,",
    "Ziklag, B\u00E8t Makab\u00F2t Asa-Sousa,",
    "B\u00E8t Lebay\u00F2t ak Chawouy\u00E8m. Sa te f\u00E8 antou tr\u00E8z lavil ak tout ti bouk ki sou l\u00F2d yo.",
    "Yo te ba yo ank\u00F2 Ayin, Rimon, Et\u00E8 ak Achan, kat l\u00F2t lavil ak tout ti bouk ki sou l\u00F2d yo.",
    "F\u00F2k nou konte tou tout ti bouk nan vwazinaj lavil sa yo rive jouk Baalat-Bey\u00E8 ak Rama nan dez\u00E8 a. Men p\u00F2syon t\u00E8 yo te bay branch fanmi Simeyon yo pou yo separe bay chak fanmi pa yo.",
    "Nan p\u00F2syon t\u00E8 moun Jida yo, yo te pran yon p\u00F2syon bay moun Simeyon yo, paske p\u00F2syon t\u00E8 ki te pou moun Jida yo te tw\u00F2p pou yo. Se konsa, moun branch fanmi Simeyon yo te jwenn yon p\u00F2syon t\u00E8 ki te nan mitan p\u00F2syon t\u00E8 moun Jida yo.",
    "Twazy\u00E8m p\u00F2syon t\u00E8 a te vin pou moun branch fanmi Zabilon yo, pou yo separe bay chak fanmi pa yo. P\u00F2syon t\u00E8 yo te resevwa a te rive jouk Sarid.",
    "Limit la moute b\u00F2 lw\u00E8s, li rive Mareala, li pase Dabech\u00E8t. Apre sa, li rive nan ravin ki pase anfas Jokneyam,",
    "l\u00F2t b\u00F2 lavil Sarid, nan direksyon sol\u00E8y leve, jouk yo rive sou limit Kisl\u00F2t-Tab\u00F2. Apre sa, li pran chemen Daberat, li moute Jafya.",
    "Li soti Jafya nan menm direksyon sol\u00E8y leve a, li rive sou Gat-Ef\u00E8 ak Itakasen. Li pase sou Rimon, li vire sou Nea.",
    "Sou b\u00F2 n\u00F2, limit la vire sou Anaton, l\u0027 al bout nan fon Jiftay\u00E8l.",
    "Yo te ba yo lavil sa yo tou: Katat, Naala, Chimwon, Jideala ak Betley\u00E8m. Sa te f\u00E8 antou douz lavil ak tout ti bouk ki te sou l\u00F2d yo.",
    "Tout lavil sa yo ak tout ti bouk ki te sou l\u00F2d yo te nan p\u00F2syon t\u00E8 yo te bay moun branch fanmi Zabilon yo pou yo separe bay chak fanmi pa yo.",
    "Katriy\u00E8m p\u00F2syon t\u00E8 a te vin pou moun branch fanmi Isaka yo pou yo separe bay chak fanmi pa yo.",
    "P\u00F2syon sa a te rive jouk lavil Jizrey\u00E8l. Men l\u00F2t lavil ki te ladan l\u0027: Kesoul\u00F2t, Choum\u00E8m,",
    "Afarayim, Chiyon, Anakarat,",
    "Rabit, Kichyon, Ab\u00E8z,",
    "Rem\u00E8t ak An-Gannim, An ada ak B\u00E8t-Pas\u00E8z.",
    "Fwonty\u00E8 a te rive lavil Tab\u00F2, lavil Charasima ak lavil B\u00E8t-Chem\u00E8ch. Epi l\u0027 al bout nan larivy\u00E8 Jouden. Antou sa te f\u00E8 s\u00E8z lavil ak tout ti bouk ki sou l\u00F2d yo.",
    "Tout lavil sa yo ak tout ti bouk ki te sou l\u00F2d yo te nan p\u00F2syon t\u00E8 yo te bay moun branch fanmi Isaka yo pou yo separe bay chak fanmi pa yo.",
    "Senky\u00E8m p\u00F2syon t\u00E8 a soti pou branch fanmi As\u00E8 a pou yo separe bay chak fanmi pa yo.",
    "Men lavil ki te nan p\u00F2syon t\u00E8 pa yo a: Elkat, Ali, Bet\u00E8n, Akchaf,",
    "Alamel\u00E8k, Ameyad, Micheyal. Sou b\u00F2 sol\u00E8y kouche, li te rive m\u00F2n Kam\u00E8l ak ravin Libnat.",
    "Sou b\u00F2 sol\u00E8y leve, t\u00E8 a rive jouk B\u00E8t-Dagon, li rive sou limit t\u00E8 moun Zabilon yo, li pran fon Jiftay\u00E8l la moute nan direksyon n\u00F2, li pase B\u00E8t-Em\u00E8k ak Ney\u00E8l, li bout sou Kaboul b\u00F2 nan n\u00F2 n\u00E8t.",
    "Konsa men l\u00F2t lavil ki te nan p\u00F2syon t\u00E8 sa a: Abdon, Rey\u00F2b, Amon ak Kana jouk gwo lavil Sidon an.",
    "Apre sa, limit la vire tounen nan direksyon Rama jouk li rive nan gwo f\u00F2 lavil Tir la, li pouse pou Osa epi l\u0027 al bout nan lanm\u00E8 Mediterane a. Nan menm p\u00F2syon t\u00E8 yo a, te vin gen tou Maral\u00E8b, Aksib,",
    "Ako, Af\u00E8k, Rey\u00F2b. Sa te f\u00E8 antou vennde lavil ak tout ti bouk ki te sou l\u00F2d yo.",
    "Tout lavil sa yo ak tout ti bouk ki te sou l\u00F2d yo te nan p\u00F2syon t\u00E8 yo te bay moun branch fanmi As\u00E8 yo pou yo separe bay chak fanmi pa yo.",
    "Se pou moun branch fanmi Neftali yo sizy\u00E8m p\u00F2syon t\u00E8 a vini pou yo te ka separe bay chak fanmi pa yo.",
    "Limit la soti lavil El\u00E8f, b\u00F2 pye chenn Sanannim lan, li pase Adami-Nek\u00E8d, Jabney\u00E8l jouk li rive Lakoum, pou l\u0027 al bout sou larivy\u00E8 Jouden an.",
    "Sou b\u00F2 sol\u00E8y kouche, limit la vire sou Azn\u00F2t-Tab\u00F2. L\u00E8 l\u0027 soti la, l\u0027 al Ouk\u00F2k, li pase sou limit t\u00E8 moun Zabilon yo b\u00F2 nan sid, sou baliz t\u00E8 moun As\u00E8 yo sou b\u00F2 lw\u00E8s. Sou b\u00F2 l\u00E8s, li pase sou limit t\u00E8 moun Jida yo kote li lonje larivy\u00E8 Jouden an.",
    "Men lavil ki te gen f\u00F2 ak ranpa pou pwoteje yo: Se te Sidim, S\u00E8r, Amat, Raka, Kiner\u00E8t,",
    "Adama, Rama, As\u00F2,",
    "Kad\u00E8s, Edreyi, An as\u00F2,",
    "Jireyon, Migdal\u00E8l, Or\u00E8m, B\u00E8t anat, B\u00E8t-Chem\u00E8ch. Sa te f\u00E8 antou disn\u00E8f lavil ak tout ti bouk ki sou l\u00F2d yo.",
    "Men tout lavil ansanm ak tout ti bouk sou l\u00F2d yo ki te nan p\u00F2syon t\u00E8 yo bay moun Neftali yo pou yo separe bay chak fanmi pa yo.",
    "Se pou moun branch fanmi Dann yo sety\u00E8m p\u00F2syon t\u00E8 a te vini pou yo te ka separe bay chak fanmi pa yo.",
    "Men lavil yo te jwenn nan p\u00F2syon t\u00E8 pa yo a: Se te Soreya, Echtaw\u00F2l, Ichem\u00E8ch,",
    "Chalabin, Ajalon, Jitla,",
    "Elon, Timnata, Ekwon,",
    "Eltek\u00E8, Gibeton, Baalat,",
    "Jewoud, Bene-Berak Gat-Rimon,",
    "Me-jakon ak Rakon, ansanm av\u00E8k tout t\u00E8 ki anfas lavil Jope.",
    "Men, moun branch fanmi Dann yo kite l\u00F2t moun pran peyi a nan men yo. Se konsa, yo moute al atake lavil Lech\u00E8m. Yo anvayi lavil la, yo touye tout moun ki te rete ladan l\u0027. Yo pran lavil la pou yo, yo rete ladan l\u0027. Epi yo chanje non l\u0027. Yo pa rele l\u0027 Lech\u00E8m ank\u00F2. Yo ba li non zans\u00E8t yo, yo rele l\u0027 Dann.",
    "Men p\u00F2syon t\u00E8 ansanm ak tout lavil ak ti bouk ki te sou l\u00F2d yo, ki te vin pou moun branch fanmi Dann yo pou yo te separe bay chak fanmi pa yo.",
    "Apr\u00E8 moun p\u00E8p Izray\u00E8l yo te fin separe r\u00E8s peyi a bay chak branch fanmi p\u00F2syon pa yo, yo bay Jozye, pitit gason Noun lan, yon p\u00F2syon nan t\u00E8 a ki pou rele l\u0027 pa l\u0027.",
    "Jan Sey\u00E8 a te ba yo l\u00F2d la, yo ba li lavil li te mande a: Timnat-Sera nan m\u00F2n Efrayim. Li rebati lavil la epi li rete ladan l\u0027.",
    "Men div\u00E8s p\u00F2syon t\u00E8 Eleaza, pr\u00E8t la, Jozye, pitit gason Noun lan, ak ch\u00E8f fanmi yo te separe bay branch fanmi p\u00E8p Izray\u00E8l la, devan Sey\u00E8 a, nan pap\u00F2t Tant Randevou a, apre yo te fin tire os\u00F2. Se konsa yo te fin separe peyi a n\u00E8t."
  ],
  [
    "Sey\u00E8 a pale ak Jozye, li di l\u0027 konsa:",
    "-Pale ak moun p\u00E8p Izray\u00E8l yo, di yo pou yo chwazi lavil kote moun ka jwenn pwoteksyon, jan mwen te bay Moyiz l\u00F2d pou yo f\u00E8 a.",
    "L\u00E8 yon moun touye yon moun san li pa f\u00E8 espre, san li pa t\u0027 gen lide f\u00E8 sa, li ka kouri al kache la pou yo ka pwoteje l\u0027 pou l\u0027 pa tonbe anba men moun k\u0027ap chache l\u0027 pou yo tire revanj.",
    "Moun k\u0027ap chache pwoteksyon nan yonn nan lavil sa yo va kouri ale b\u00F2 p\u00F2tay lavil la, l\u0027a esplike ch\u00E8f fanmi lavil la sa ki te rive l\u0027. L\u00E8fini, y\u0027a kite l\u0027 antre nan lavil la. Y\u0027a ba li yon kote pou l\u0027 rete nan mitan yo.",
    "Si moun k\u0027ap chache tire revanj yo rive jouk la dey\u00E8 l\u0027, ch\u00E8f fanmi lavil la p\u0027ap renm\u00E8t yo nonm lan, paske se pa espre li te f\u00E8 l\u00E8 l\u0027 te touye moun menm ras ak li a. Li pa t\u0027 gen anyen av\u00E8 l\u0027.",
    "L\u0027a gen pou l\u0027 rete nan lavil la jouk la par\u00E8t devan tout p\u00E8p la pou yo jije l\u0027, jouk moun ki granpr\u00E8t l\u00E8 sa a va mouri. Se l\u00E8 sa a nonm lan va gen dwa tounen lakay li, nan lavil li te kouri kite a.",
    "Se konsa, moun yo pran lavil Kad\u00E8s nan peyi Galile, nan m\u00F2n ki pou moun branch fanmi Neftali yo, lavil Sich\u00E8m nan m\u00F2n ki pou moun branch fanmi Efrayim yo ak lavil Kiriyat aba ki rele koulye a Ebwon, nan m\u00F2n ki pou moun branch fanmi Jida yo pou s\u00E8vi pwoteksyon.",
    "L\u00F2t b\u00F2 larivy\u00E8 Jouden an menm, nan platon ki anfas lavil Jeriko, b\u00F2 sol\u00E8y leve, yo chwazi twa lavil nan dez\u00E8 a pou sa tou: Bez\u00E8 nan z\u00F2n ki pou moun branch fanmi Woubenn yo, Ram\u00F2t-Galarad nan z\u00F2n ki pou moun branch fanmi Gad yo, ak Golan nan peyi Bazan an nan z\u00F2n ki pou moun branch fanmi Manase yo.",
    "Men non lavil yo te chwazi pou bay pwoteksyon yo. Nenp\u00F2t moun nan p\u00E8p Izray\u00E8l la osinon nan moun l\u00F2t nasyon k\u0027ap viv nan mitan yo ki ta touye yon moun san f\u00E8 espre, l\u0027a gen dwa kouri al kache la pou yo ka pwoteje l\u0027 pou l\u0027 pa tonbe anba men moun ki fanmi pi pre moun li te touye a, anvan li par\u00E8t devan tout p\u00E8p la pou yo jije l\u0027."
  ],
  [
    "Ch\u00E8f fanmi Levi yo vin jwenn Eleaza, pr\u00E8t la, Jozye, pitit gason Noun lan, ak ch\u00E8f tout l\u00F2t branch fanmi p\u00E8p Izray\u00E8l la.",
    "L\u00E8 sa a, tout moun sa yo te reyini lavil Silo, nan peyi Kanaran. Ch\u00E8f fanmi Levi yo di yo: -Sey\u00E8 a te pale ak Moyiz pou nou. Li te bay l\u00F2d pou yo te ban nou lavil pou nou rete ak savann pou b\u00E8t nou yo jwenn manje.",
    "Se konsa, moun p\u00E8p Izray\u00E8l yo chwazi k\u00E8k lavil ak tout savann pou b\u00E8t nan pw\u00F2p p\u00F2syon t\u00E8 pa yo, yo bay moun branch fanmi Levi yo, jan Sey\u00E8 a te bay l\u00F2d la.",
    "Yo tire os\u00F2. Premye moun ki jwenn pa yo se te moun fanmi Keyat yo. Yo pran tr\u00E8z lavil nan p\u00F2syon t\u00E8 ki pou moun branch fanmi Jida, branch fanmi Simeyon ak branch fanmi Benjamen yo, yo bay moun Keyat yo. Moun sa yo se ras fanmi Arawon, pr\u00E8t la, yo ye.",
    "Apre sa, yo pran dis lavil nan p\u00F2syon t\u00E8 ki pou branch fanmi Efrayim, branch fanmi Dann ansanm ak mwatye branch fanmi Manase yo, yo separe bay l\u00F2t pitit Keyat yo, chak fanmi pa yo apa.",
    "L\u00E8fini, yo pran tr\u00E8z lavil nan p\u00F2syon t\u00E8 ki pou branch fanmi Isaka, branch fanmi As\u00E8, branch fanmi Neftali ak l\u00F2t mwatye branch fanmi Manase a nan peyi Bazan, yo separe bay pitit G\u00E8chon yo, chak fanmi pa yo apa.",
    "Yo pran douz lavil nan p\u00F2syon t\u00E8 ki pou branch fanmi Woubenn, branch fanmi Gad ak branch fanmi Zabilon yo, yo separe bay pitit Merari yo, chak fanmi pa yo apa.",
    "Se konsa moun p\u00E8p Izray\u00E8l yo te tire os\u00F2 pou Sey\u00E8 a te ka f\u00E8 yo konnen ki lavil ak tout savann pou yo bay moun Levi yo, jan Sey\u00E8 a te bay Moyiz l\u00F2d pou yo f\u00E8 a.",
    "Men non lavil moun branch fanmi Jida ak branch fanmi Simeyon yo te bay nan p\u00F2syon t\u00E8 pa yo.",
    "Lavil sa yo te soti pou moun fanmi Keyat, pitit gason Arawon, nan branch fanmi Levi a. Premye gwoup lavil la te vin pou yo.",
    "Yo te ba yo lavil Kiriyat aba, ki rele koulye a Ebwon, yon lavil ki te nan m\u00F2n peyi Jida yo, ansanm ak tout savann pou mouton yo. Se lavil sa a ki te kapital peyi moun Anak yo.",
    "Men, yo pran tout jaden ki te andey\u00F2 lavil la ak tout ti bouk ki te sou l\u00F2d li yo, yo bay Kal\u00E8b, pitit gason Jefoune a, pou rele l\u0027 pa l\u0027.",
    "Men lavil yo te bay moun fanmi Arawon, pr\u00E8t la: lavil Ebwon, kote moun ki touye moun ka kouri al chache pwoteksyon, ansanm ak tout savann pou b\u00E8t li yo,",
    "lavil Jati, lavil Echtemoa,",
    "lavil Ol\u00F2n, lavil Debi,",
    "lavil Ayin, lavil Jouta, lavil B\u00E8t-Chem\u00E8ch, ansanm ak tout savann pou b\u00E8t yo: Sa te f\u00E8 n\u00E8f lavil yo te pran sou de branch fanmi sa yo.",
    "Nan p\u00F2syon t\u00E8 pou branch fanmi Benjamen an, yo te bay lavil Gabawon, lavil Geba ansanm ak tout savann pou b\u00E8t yo,",
    "lavil Anat\u00F2t, lavil Almon ansanm ak tout savann pou b\u00E8t yo. Sa te f\u00E8 kat lavil.",
    "Antou yo te pran tr\u00E8z lavil ak tout savann pou b\u00E8t yo bay pr\u00E8t yo, moun fanmi Arawon yo.",
    "L\u00F2t moun ki te rete nan fanmi Keyat la, moun Levi ki pa t\u0027 ank\u00F2 jwenn anyen yo, resevwa lavil ki te nan p\u00F2syon t\u00E8 yo te bay moun branch fanmi Efrayim yo.",
    "Yo te ba yo yon lavil nan m\u00F2n peyi Efrayim, lavil Sich\u00E8m kote moun ki touye moun ka kouri al chache pwoteksyon, ansanm ak tout savann pou b\u00E8t yo. Yo te ba yo tou lavil Gez\u00E8,",
    "lavil Kibsayim, lavil B\u00E8towon ansanm ak tout savann pou b\u00E8t yo. Sa te f\u00E8 kat lavil sou t\u00E8 moun branch fanmi Efrayim yo.",
    "Nan p\u00F2syon t\u00E8 moun branch fanmi Dann yo, yo ba yo kat lavil: lavil Elteke, lavil Gibeton,",
    "lavil Ajalon, lavil Gat-Rimon, ansanm ak tout savann pou b\u00E8t yo.",
    "Nan p\u00F2syon t\u00E8 pou mwatye branch fanmi Manase a, yo ba yo de lavil: lavil Tanak ak lavil Gat-Rimon ansanm ak tout savann pou b\u00E8t yo.",
    "Antou yo te bay r\u00E8s moun nan fanmi Keyat la dis lavil ak tout savann pou b\u00E8t yo.",
    "Pou moun Levi nan branch fanmi G\u00E8chon yo, yo pran de lavil sou t\u00E8 ki pou mwatye branch fanmi Manase a, yo ba yo. Se te lavil Golan nan peyi Bazan, yonn nan lavil kote moun ki touye moun ka kouri al chache pwoteksyon, ak lavil Bestra ansanm ak tout savann pou b\u00E8t yo.",
    "Yo ba yo kat lavil yo te pran sou t\u00E8 ki pou branch fanmi Isaka a. Se te lavil Kichyon, lavil Dabera,",
    "lavil Jamout, lavil Angannim ansanm ak tout savann pou b\u00E8t yo.",
    "Yo pran kat lavil nan p\u00F2syon t\u00E8 ki pou branch fanmi As\u00E8 a ba yo. Se te lavil Micheyal, lavil Abdon,",
    "lavil Elkat, lavil Rey\u00F2b ansanm ak tout savann pou b\u00E8t yo.",
    "Yo pran twa lavil nan p\u00F2syon t\u00E8 ki pou branch fanmi N\u00E8ftali a ba yo tou. Se te lavil Kad\u00E8s nan peyi Galile, yonn nan lavil kote moun ki touye moun ka kouri al chache pwoteksyon, lavil Amot-D\u00F2, lavil Katan ansanm ak tout savann pou b\u00E8t yo.",
    "Sa te f\u00E8 antou tr\u00E8z lavil ansanm ak tout savann pou b\u00E8t yo te bay moun fanmi G\u00E8chon yo.",
    "Pou r\u00E8s moun Levi ki nan branch fanmi Merari a, yo pran kat lavil nan p\u00F2syon t\u00E8 ki pou branch fanmi Zabilon an ba yo. Se te lavil Jokneyam, lavil Kata,",
    "lavil Dimna, lavil Nalal ansanm ak tout savann pou b\u00E8t yo.",
    "Apre sa, yo pran kat lavil nan p\u00F2syon t\u00E8 l\u00F2t b\u00F2 larivy\u00E8 Jouden ki pou moun branch fanmi Woubenn lan ba yo. Se te lavil Bez\u00E8, yonn nan lavil kote moun ki touye moun ka kouri al chache pwoteksyon nan dez\u00E8 sou platon an, lavil Jatsa,",
    "lavil Kedem\u00F2t, lavil Mefat ansanm ak tout savann pou b\u00E8t yo.",
    "Yo ba yo kat l\u00F2t lavil nan p\u00F2syon t\u00E8 ki pou branch fanmi Gad la. Se te lavil Ram\u00F2t-Galarad, yonn nan lavil kote moun ki touye moun ka kouri al chache pwoteksyon, lavil Manayim,",
    "lavil Esbon, lavil Jaz\u00E8 ansanm ak tout savann pou b\u00E8t yo.",
    "Antou sa te f\u00E8 douz lavil ki te vin pou r\u00E8s moun Levi yo, pou moun fanmi Merari yo separe bay chak fanmi pa yo apa.",
    "Se konsa, yo te pran karantwit lavil ansanm ak tout savann pou b\u00E8t nan mitan t\u00E8 ki te pou moun Izray\u00E8l yo, yo bay moun Levi yo.",
    "Chak lavil sa yo te mache ak tout savann pou b\u00E8t yo.",
    "Se konsa, Sey\u00E8 a te bay p\u00E8p Izray\u00E8l la peyi li te pwom\u00E8t li t\u0027ap bay zans\u00E8t yo a. Yo pran tout peyi a pou yo, yo rete ladan l\u0027.",
    "Sey\u00E8 a te f\u00E8 yo gen lap\u00E8 sou tout fwonty\u00E8 yo, jan li te pwom\u00E8t zans\u00E8t yo. Ankenn l\u00E8nmi pa t\u0027 resi kenbe t\u00E8t ak yo. Sey\u00E8 a te lage tout l\u00E8nmi yo nan men yo.",
    "Sey\u00E8 a te kenbe d\u00E8nye pwom\u00E8s li te f\u00E8 p\u00E8p Izray\u00E8l la. Tout bagay te pase jan l\u0027 te pwom\u00E8t la."
  ],
  [
    "L\u00E8 sa a, Jozye f\u00E8 rele tout moun nan branch fanmi Woubenn, nan branch fanmi Gad ak nan mwatye branch fanmi Manase a, li reyini yo,",
    "li di yo: -Nou f\u00E8 tou sa Moyiz, s\u00E8vit\u00E8 Sey\u00E8 a, te ban nou l\u00F2d f\u00E8 a. Nou te koute m\u0027 chak fwa mwen te mande nou f\u00E8 kich\u00F2y.",
    "Depi nan konmansman rive j\u00F2di a, nou pa lage moun p\u00E8p Izray\u00E8l par\u00E8y nou yo, nou te f\u00E8 tou sa Sey\u00E8 a, Bondye nou an, te mande nou f\u00E8.",
    "Koulye a, Sey\u00E8 a, Bondye nou an, ba yo lap\u00E8 jan li te di yo a. Se konsa, nou m\u00E8t tounen al lakay nou, nan peyi ki pou nou an, peyi Moyiz, s\u00E8vit\u00E8 Sey\u00E8 a, te ban nou l\u00F2t b\u00F2 larivy\u00E8 Jouden.",
    "S\u00E8l bagay n\u0027ap mande nou, se pou nou obeyi k\u00F2mandman ak lalwa Moyiz, s\u00E8vit\u00E8 Sey\u00E8 a, te ban nou an. Se pou nou renmen Sey\u00E8 a, Bondye nou an. Se pou nou toujou mache nan chemen li mete devan nou an. Se pou nou f\u00E8 tou sa l\u0027 mande nou f\u00E8. Se pou nou kenbe pye l\u0027 f\u00E8m. Se pou nou s\u00E8vi l\u0027 ak tout k\u00E8 nou ak tout nanm nou.",
    "Apre sa, Jozye ba yo benediksyon, li voye yo ale. Epi, y\u0027 al lakay yo.",
    "Moyiz te pran peyi Bazan an, li te bay mwatye nan branch fanmi Manase a. Jozye menm te bay l\u00F2t mwatye branch fanmi an yon p\u00F2syon t\u00E8 nan peyi ki sou b\u00F2 sol\u00E8y kouche larivy\u00E8 Jouden an ansanm ak l\u00F2t branch fanmi p\u00E8p la. L\u00E8 Jozye t\u0027ap voye premye mwatye moun Manase yo ale lakay yo, l\u00E8 li fin beni yo,",
    "li di yo konsa: -N\u0027ap tounen lakay nou av\u00E8k anpil rich\u00E8s, av\u00E8k anpil b\u00E8t, av\u00E8k anpil bagay f\u00E8t an ajan, an l\u00F2, an kwiv, an f\u00E8, ansanm ak anpil rad. Separe av\u00E8k moun p\u00E8p Izray\u00E8l par\u00E8y nou yo tou sa nou te pran nan men l\u00E8nmi nou yo nan lag\u00E8.",
    "Se konsa, moun branch fanmi Woubenn yo, moun branch fanmi Gad yo ak mwatye moun nan branch fanmi Manase yo tounen tounen yo lakay yo. Yo kite r\u00E8s p\u00E8p Izray\u00E8l la lavil Silo nan peyi Kanaran, y\u0027 al nan peyi Galarad, nan peyi yo te ba yo a, dapre l\u00F2d Sey\u00E8 a te bay Moyiz pou yo.",
    "L\u00E8 moun Woubenn yo, moun Gad yo ak mwatye moun Manase yo rive devan larivy\u00E8 Jouden, sou b\u00F2 peyi Kanaran an, yo bati yon kokenn chenn lot\u00E8l sou rivaj la.",
    "L\u00F2t moun p\u00E8p Izray\u00E8l yo vin konn sa. Moun te vin di yo: -Men moun Woubenn yo, moun Gad yo ak mwatye moun Manase yo bati yon lot\u00E8l toupre larivy\u00E8 Jouden sou fwonty\u00E8 peyi Kanaran an, sou b\u00F2 peyi moun Izray\u00E8l yo.",
    "L\u00E8 p\u00E8p Izray\u00E8l la vin konn sa, tout moun sanble lavil Silo pou y\u0027 al goumen ak moun Woubenn yo, moun Gad yo ak l\u00F2t mwatye moun Manase yo.",
    "Moun p\u00E8p Izray\u00E8l yo voye Fineas, pitit gason Eleaza, pr\u00E8t la, b\u00F2 kote moun Woubenn yo, moun Gad yo ansanm ak mwatye moun Manase yo nan p\u00E8yi Galarad.",
    "Yo te pran dis ch\u00E8f, yonn pou chak branch fanmi p\u00E8p Izray\u00E8l la, yo voye yo av\u00E8k Fineas. Ch\u00E8f sa yo, se moun ki te alat\u00E8t branch fanmi p\u00E8p Izray\u00E8l yo.",
    "Se konsa, mesye sa yo rive b\u00F2 moun Woubenn yo, moun Gad yo ak mwatye moun Manase yo nan peyi Galarad, epi yo di yo:",
    "-Men sa tout moun p\u00E8p Izray\u00E8l yo voye di nou: Ki bagay l\u00E8d sa a nou f\u00E8 konsa kont Bondye pep Izray\u00E8l la? Poukisa j\u00F2di a nou vire do bay Sey\u00E8 a, n\u0027 al bati yon lot\u00E8l pou t\u00E8t pa nou? Poukisa nou leve kont Sey\u00E8 a j\u00F2di a?",
    "Chonje peche nou te f\u00E8 b\u00F2 Pey\u00F2 a, l\u00E8 Sey\u00E8 a te pini p\u00E8p li a. Jouk koulye a n\u0027ap soufri pou bagay sa a toujou. Sa pa kont toujou?",
    "Men j\u00F2di a, n\u0027ap vire do bay Sey\u00E8 a ank\u00F2. Si nou leve kont Sey\u00E8 a j\u00F2di a, denmen se sou tout p\u00E8p Izray\u00E8l la li pral fache.",
    "Si nou w\u00E8 peyi yo ban nou an pa bon pou f\u00E8 s\u00E8vis Bondye, pito nou vin b\u00F2 isit la nan peyi Sey\u00E8 a, kote kay Sey\u00E8 a ye a. Mande pou yo ban nou yon p\u00F2syon pou nou ladan l\u0027. Men, pa leve kont Sey\u00E8 a, ni pa vire do ban nou. Piga nou kite lot\u00E8l Sey\u00E8 a, Bondye nou an, pou n\u0027 al bati yon l\u00F2t lot\u00E8l.",
    "Chonje Akan, pitit gason Zera a, l\u00E8 li te derefize swiv l\u00F2d Sey\u00E8 a te bay pou bagay nou te f\u00E8t pou detwi n\u00E8t yo. L\u00E8 sa a, se tout p\u00E8p Izray\u00E8l la n\u00E8t wi, Sey\u00E8 a te pini. Se pa Akan s\u00E8lman ki te peye pou sa l\u0027 te f\u00E8 a.",
    "L\u00E8 sa a, moun Woubenn yo, moun Gad yo ak mwatye moun Manase yo pran lapaw\u00F2l, yo reponn ch\u00E8f fanmi p\u00E8p Izray\u00E8l la. Yo di yo:",
    "-Sey\u00E8 a, Bondye ki gen plis pouvwa pase tout l\u00F2t bondye yo, konnen se pa paske nou leve kont li, ni paske nou vle vire do ba li kif\u00E8 nou bati lot\u00E8l sa a. Li konnen sa, epi se pou l\u0027 f\u00E8 p\u00E8p Izray\u00E8l la konn sa tou. Si se pou rezon sa yo nou te moute lot\u00E8l sa a, se pou l\u0027 kite yo touye nou j\u00F2di a menm.",
    "Si nou bati lot\u00E8l sa a pou nou vire do bay Sey\u00E8 a, pou nou ka gen lot\u00E8l pa nou pou boule b\u00E8t n\u0027ap ofri yo sou li, oswa pou f\u00E8 l\u00F2t ofrann jaden nou yo, osinon ofrann pou di Bondye m\u00E8si, se pou Sey\u00E8 a mande nou kont pou sa nou f\u00E8 a.",
    "Pou di vre, nou te f\u00E8 l\u0027 paske nou te p\u00E8 pou denmen pitit pitit nou menm moun p\u00E8p Izray\u00E8l b\u00F2 l\u00F2t b\u00F2 a pa di pitit pitit pa nou yo b\u00F2 isit la: Nou pa gen anyen pou nou w\u00E8 ak Sey\u00E8 a.",
    "Sey\u00E8 a mete larivy\u00E8 Jouden an tankou yon limit nan mitan p\u00E8p Izray\u00E8l la yon b\u00F2 ak moun Woubenn yo ak moun Gad yo yon b\u00F2. Se sa ki f\u00E8 moun Woubenn yo ak moun Gad yo pa gen anyen pou yo w\u00E8 ak Sey\u00E8 a. Konsa pitit moun p\u00E8p Izray\u00E8l yo va lak\u00F2z pitit moun Woubenn yo ak pitit moun Gad yo sispann gen krentif pou Sey\u00E8 a.",
    "L\u00E8 sa a nou di: Bon! Nou pral bati yon lot\u00E8l, nou pa pral boule ofrann ni touye ankenn b\u00E8t sou li.",
    "S\u00E8lman, se pou lot\u00E8l sa a s\u00E8vi yon mak pou nou tout ki la koulye a ak pou pitit nou yo, pou f\u00E8 nou chonje se Sey\u00E8 a nou s\u00E8vi av\u00E8k ofrann boule nou yo, av\u00E8k b\u00E8t nou touye yo, av\u00E8k ofrann pou di Bondye m\u00E8si nou yo. Konsa denmen, pitit moun p\u00E8p Izray\u00E8l yo p\u0027ap ka di pitit pa nou yo: Wi, nou pa gen anyen pou nou w\u00E8 ak Sey\u00E8 a.",
    "Nou te f\u00E8 lide si yon jou yon moun ta vin di nou bagay konsa, osinon ta vin pale konsa ak pitit nou yo, n\u0027a ka reponn yo: Gade! Men lot\u00E8l zans\u00E8t nou yo te bati. Li p\u00F2tre ak lot\u00E8l Sey\u00E8 a. Se pa t\u0027 pou boule ofrann, ni pou touye ankenn b\u00E8t sou li. Men, se te yon mak pou f\u00E8 nou tout chonje sak te pase!",
    "Nou pa janm f\u00E8 lide leve kont Sey\u00E8 a, ni vire do ba li. Nou pa bati yon lot\u00E8l j\u00F2di a pou nou boule b\u00E8t nou yo, ni pou f\u00E8 ofrann jaden nou yo, ni pou touye b\u00E8t nou ofri yo. Nou p\u0027ap janm bati yon l\u00F2t lot\u00E8l ki pou ranplase lot\u00E8l Sey\u00E8 a, Bondye nou an, ki kanpe devan kay kote l\u0027 rete a.",
    "L\u00E8 Fineas, pr\u00E8t la, ch\u00E8f p\u00E8p la ak ch\u00E8f branch fanmi p\u00E8p Izray\u00E8l ki te ale av\u00E8 l\u0027 yo tande sa moun Gad, moun Woubenn ak moun Manase yo te di yo, sa te f\u00E8 yo plezi anpil.",
    "L\u00E8 sa a, Fineas, pitit gason Eleaza, pr\u00E8t la, pale ak yo, li di yo konsa: -Koulye a nou konnen Sey\u00E8 a av\u00E8k nou vre, paske nou pa t\u0027 chache vire do ba li. Se konsa nou sove p\u00E8p Izray\u00E8l la anba chatiman Sey\u00E8 a.",
    "Apre sa, Fineas, pitit Eleaza, pr\u00E8t la, ak tout ch\u00E8f yo kite moun Woubenn yo ak moun Gad yo nan peyi Galarad, yo tounen nan peyi Kanaran al jwenn r\u00E8s p\u00E8p Izray\u00E8l la. Yo rap\u00F2te yo repons l\u00F2t moun yo te ba yo a.",
    "Sa te f\u00E8 p\u00E8p Izray\u00E8l la plezi anpil: yo f\u00E8 lwanj Bondye. Depi l\u00E8 sa a, yo pa janm pale ank\u00F2 sou keksyon al atake moun Woubenn yo ak moun Gad yo ni sou keksyon al detwi peyi moun sa yo.",
    "Moun branch fanmi Woubenn yo ak moun branch fanmi Gad yo rele lot\u00E8l la Temwen, paske yo t\u0027ap di: L\u0027a s\u00E8vi temwen devan nou tout se Sey\u00E8 a ki Bondye."
  ],
  [
    "Depi lontan Sey\u00E8 a te fin bay moun p\u00E8p Izray\u00E8l yo lap\u00E8 nan mitan tout l\u00E8nmi l\u0027 yo. Jozye b\u00F2 pa l\u0027 te fin granmoun. Li te gen anpil laj sou t\u00E8t li.",
    "Li f\u00E8 rele tout p\u00E8p Izray\u00E8l la, tout ch\u00E8f fanmi yo, tout l\u00F2t ch\u00E8f yo, tout jij yo, tout notab nan peyi a, li di yo: -Koulye a mwen fin granmoun!",
    "Nou te w\u00E8 tou sa Sey\u00E8 a, Bondye nou an, te f\u00E8 tout p\u00E8p sa yo ki t\u0027ap kenbe t\u00E8t ak nou. Se Sey\u00E8 a, Bondye nou an, ki t\u0027ap goumen pou nou.",
    "Koute! Mwen separe tout peyi a bay chak branch fanmi p\u00F2syon pa yo. Mwen separe ni peyi nou deja pran nan men nasyon nou dispar\u00E8t yo, ni peyi ki rete pou nou pran nan men k\u00E8k l\u00F2t nasyon, depi larivy\u00E8 Jouden b\u00F2 sol\u00E8y leve jouk lanm\u00E8 Mediterane a b\u00F2 sol\u00E8y kouche.",
    "Sey\u00E8 a, Bondye nou an, pral pran peyi a nan men moun ki rete la yo, l\u0027ap mete yo dey\u00F2 pou nou ka pran t\u00E8 a pou nou, jan Sey\u00E8 a, Bondye nou an, te di l\u0027 la.",
    "Se pou nou f\u00E8 sa nou kapab pou nou toujou swiv tou sa ki ekri nan liv lalwa Moyiz la, san neglije anyen ladan l\u0027.",
    "Pa mele av\u00E8k moun l\u00F2t nasyon k\u0027ap viv nan mitan nou yo. Pa nonmen non bondye yo. Pa pran non bondye yo pou f\u00E8 s\u00E8man. Pa mete ajenou devan bondye yo. Pa f\u00E8 s\u00E8vis pou yo.",
    "Se Sey\u00E8 a, Bondye nou an, ase pou nou toujou kenbe f\u00E8m, jan nou te toujou f\u00E8 l\u0027 jouk jounen j\u00F2di a.",
    "Sey\u00E8 a te mete yon bann gwo nasyon ki te f\u00F2 anpil dey\u00F2 devan nou. Pesonn pa t\u0027 kapab kenbe t\u00E8t ak nou jouk j\u00F2di a.",
    "Yon s\u00E8l gason nan mitan nou kont pou f\u00E8 mil gason nan l\u00E8nmi nou yo kouri met dey\u00F2, paske Sey\u00E8 a, Bondye nou an, ap goumen pou nou, jan li te di l\u0027 la.",
    "Atansyon wi! Se pou nou renmen Sey\u00E8 a, Bondye nou an.",
    "Si nou vire do bay Bondye, si n\u0027 al mete t\u00E8t nou ansanm ak r\u00E8s moun l\u00F2t nasyon sa yo k\u0027ap viv nan mitan nou, si nou marye ak yo, si nou nan antre soti av\u00E8k yo,",
    "nou m\u00E8t s\u00E8ten, Sey\u00E8 a, Bondye nou an, p\u0027ap mete p\u00E8p sa yo dey\u00F2 devan nou ank\u00F2. Okontr\u00E8, l\u0027ap f\u00E8 yo tounen yon p\u00E8len, yon senn pou f\u00E8men nou, yon fw\u00E8t nan d\u00E8y\u00E8 nou, yon pikan nan je nou jouk l\u0027a f\u00E8 nou dispar\u00E8t nan bon peyi sa a Sey\u00E8 a, Bondye nou an, te ban nou.",
    "Mwen menm, mwen pa lwen kite t\u00E8 a. Nou tout nou konnen nan k\u00E8 nou ak nan lespri nou Sey\u00E8 a, Bondye nou an, te ban nou tout b\u00E8l bagay li te pwom\u00E8t nou yo. Li kenbe tou sa li te pwom\u00E8t, yo tout rive vre.",
    "Wi, menm jan Sey\u00E8 a, Bondye nou an, te f\u00E8 pou nou tout b\u00E8l bagay li te pwom\u00E8t nou yo, konsa tou, si nou vire do ba li, l\u0027a voye sou nou tout kalite mal\u00E8, jouk l\u0027a dispar\u00E8t nou n\u00E8t nan bon peyi Sey\u00E8 a, Bondye nou an, ban nou an.",
    "Si nou pa respekte kontra Sey\u00E8 a, Bondye nou an, te pase ak nou an, si n\u0027 al adore l\u00F2t bondye, si n\u0027 al f\u00E8 s\u00E8vis pou yo, Sey\u00E8 a pral move sou nou, epi lapoula, n\u0027ap dispar\u00E8t nan bon peyi sa a li te ban nou an."
  ],
  [
    "Jozye reyini tout branch fanmi p\u00E8p Izray\u00E8l yo lavil Sich\u00E8m. Li f\u00E8 rele tout ch\u00E8f fanmi yo, tout l\u00F2t ch\u00E8f yo, tout jij yo ak tout notab yo. Yo par\u00E8t devan lot\u00E8l Sey\u00E8 a.",
    "Jozye di p\u00E8p la konsa: -Men sa Sey\u00E8 a, Bondye p\u00E8p Izray\u00E8l la, di: Lontan lontan, zans\u00E8t nou yo, Terak ak de pitit gason l\u0027 yo, Abraram ak Nak\u00F2, t\u0027ap viv nan yon peyi l\u00F2t b\u00F2 larivy\u00E8 Lefrat, kote yo t\u0027ap s\u00E8vi l\u00F2t bondye.",
    "L\u00E8 sa a, mwen pran Abraram l\u00F2t b\u00F2 larivy\u00E8 Lefrat la, mwen f\u00E8 l\u0027 trav\u00E8se tout peyi Kanaran an. Mwen ba li anpil pitit pitit. Pou konmanse, mwen ba li Izarak.",
    "Apre sa, mwen bay Izarak de pitit: Jak\u00F2b ak Ezaou. Mwen bay Ezaou tout m\u00F2n Seyi a pou li. Men Jak\u00F2b desann nan peyi Lejip ansanm ak tout pitit li yo.",
    "Apre sa, mwen voye Moyiz ak Arawon nan peyi Lejip. Mwen f\u00E8 gwo mal\u00E8 tonbe sou peyi a pou pini moun li yo. Mwen f\u00E8 nou soti kite peyi a.",
    "L\u00E8 mwen f\u00E8 zans\u00E8t nou yo soti kite peyi Lejip, yo rive b\u00F2 lanm\u00E8 Wouj la. Moun peyi Lejip yo pran kouri d\u00E8y\u00E8 yo ak cha lag\u00E8 yo ak kavalye yo jouk lanm\u00E8 Wouj la.",
    "Zans\u00E8t nou yo rele nan pye m\u0027, mwen mete yon f\u00E8nwa nan mitan yo ak moun peyi Lejip yo. Mwen f\u00E8 lanm\u00E8 a vini sou moun peyi Lejip yo, li kouvri yo. Nou te w\u00E8 ak je nou sa mwen te f\u00E8 moun peyi Lejip yo. Apre sa, nou pase anpil tan ap viv nan dez\u00E8 a.",
    "L\u00E8fini, mwen f\u00E8 nou antre nan peyi moun Amori yo, l\u00F2t b\u00F2 larivy\u00E8 Jouden, sou b\u00F2 sol\u00E8y leve. Yo leve goumen ak nou. Men mwen lage yo nan men nou. Nou pran peyi yo a pou nou. Mwen dispar\u00E8t yo devan nou kote nou pase.",
    "Apre sa, Balak, pitit gason Zip\u00F2 a, wa peyi Moab, leve vin f\u00E8 nou lag\u00E8. Li f\u00E8 chache Balaram, pitit gason Pey\u00F2 a, pou l\u0027 vin ban nou madichon.",
    "Men, mwen pa koute l\u0027. Konsa, li te blije ban nou benediksyon. Se konsa mwen sove nou nan men Balak.",
    "L\u00E8fini, nou janbe l\u00F2t b\u00F2 larivy\u00E8 Jouden, nou rive lavil Jeriko. Moun ki te rete lavil Jeriko yo pran goumen ak nou. Moun Amori yo, moun Ferezi yo, moun Kanaran yo, moun Et yo, moun Gigach yo, moun Evi yo ak moun Jebis yo f\u00E8 menm bagay la tou. Mwen lage yo tout nan men nou.",
    "Mwen voye yon kantite g\u00E8p pany\u00F2l devan nou. Yo f\u00E8 de wa moun Amori yo kouri met dey\u00F2 anvan nou rive sou yo. Se pa t\u0027 ni banza nou yo ni nepe nou yo ki te f\u00E8 sa!",
    "Apre sa, mwen ban nou t\u00E8 nou pa t\u0027 janm travay plante. Mwen ban nou anpil lavil nou pa t\u0027 janm bati. Se la nou rete koulye a. N\u0027ap manje rezen nan pye rezen nou pa t\u0027 plante, oliv nan pye oliv nou pa t\u0027 plante.",
    "Koulye a menm, se pou nou gen krentif pou Sey\u00E8 a, se pou nou s\u00E8vi l\u0027 ak tout k\u00E8 nou tout bon vre. Voye bondye zans\u00E8t nou yo te konn s\u00E8vi l\u00F2t b\u00F2 larivy\u00E8 Lefrat la ak nan peyi Lejip la jete! S\u00E8vi Sey\u00E8 a.",
    "Men, si nou pa vle s\u00E8vi Sey\u00E8 a, depi koulye a chwazi sa nou vle s\u00E8vi a: oswa bondye zans\u00E8t nou yo t\u0027ap s\u00E8vi nan peyi l\u00F2t b\u00F2 larivy\u00E8 Lefrat la, osinon bondye moun Amori yo t\u0027ap s\u00E8vi nan peyi kote n\u0027ap viv koulye a. Men, pou mwen menm ansanm ak tout moun lakay mwen, se Sey\u00E8 a n\u0027ap s\u00E8vi.",
    "P\u00E8p la reponn! -Nou p\u0027ap janm f\u00E8 lide vire do bay Sey\u00E8 a pou n\u0027 al s\u00E8vi l\u00F2t bondye.",
    "Se Sey\u00E8 a, Bondye nou an, ki te f\u00E8 nou soti ansanm ak zans\u00E8t nou yo nan esklavaj nou te ye nan peyi Lejip la. Se li menm ki te f\u00E8 tout gwo m\u00E8v\u00E8y sa yo devan je nou. Se li menm ki te pwoteje nou tout kote nou pase, nan mitan tout nasyon sa yo, l\u00E8 nou t\u0027ap trav\u00E8se peyi yo.",
    "Se Sey\u00E8 a ki te chase tout p\u00E8p sa yo pou yo te f\u00E8 plas pou nou ansanm ak moun Amori yo ki te rete nan peyi a. Nou menm tou, se Sey\u00E8 a n\u0027ap s\u00E8vi, paske se limenm ki Bondye nou.",
    "L\u00E8 sa a, Jozye di p\u00E8p la: -Nou p\u0027ap ka s\u00E8vi Sey\u00E8 a, paske Sey\u00E8 a se yon Bondye ki apa, yon Bondye ki f\u00E8 jalouzi. Li p\u0027ap janm padonnen peche nou yo ak sa n\u0027ap f\u00E8 ki mal.",
    "Si nou lage Sey\u00E8 a, si n\u0027 al s\u00E8vi l\u00F2t bondye, Sey\u00E8 a pral leve d\u00E8y\u00E8 nou. Atout li te fin f\u00E8 tout byen sa yo pou nou, l\u0027a pini nou, l\u0027a fini n\u00E8t ak nou.",
    "P\u00E8p la reponn: -Non. Sa p\u0027ap janm rive. Se Sey\u00E8 a n\u0027ap s\u00E8vi!",
    "L\u00E8 sa a, Jozye di p\u00E8p la: -Mwen pran nou s\u00E8vi temwen, se nou menm menm ki chwazi se Sey\u00E8 a n\u0027ap s\u00E8vi. Yo reponn: -Wi, nou tout temwen.",
    "Jozye di yo l\u00E8 sa a: -Koulye a, se pou nou pran tout bondye l\u00F2t p\u00E8p ki nan mitan nou ap s\u00E8vi yo, voye yo jete. Se pou nou apiye n\u00E8t ak tout k\u00E8 nou sou Sey\u00E8 a, Bondye p\u00E8p Izray\u00E8l la.",
    "P\u00E8p la reponn li: -Se Sey\u00E8 a, Bondye nou an, n\u0027ap s\u00E8vi. N\u0027ap koute tou sa li di nou f\u00E8.",
    "Se konsa, jou sa a, Jozye pase yon kontra av\u00E8k p\u00E8p la lavil Sich\u00E8m. Li ba yo tout lwa ak tout regleman pou yo swiv.",
    "Jozye ekri yo tout nan liv lalwa Bondye a. Li pran yon gwo w\u00F2ch, li plante l\u0027 kanpe anba pye chenn ki te anndan kote yo te mete apa pou Sey\u00E8 a.",
    "Epi Jozye di p\u00E8p la konsa: -Nou w\u00E8 w\u00F2ch sa a! Enben, l\u0027ap s\u00E8vi yon mak pou l\u0027 f\u00E8 nou chonje paske li te tande tout paw\u00F2l Sey\u00E8 a te di nou. L\u0027ap s\u00E8vi yon mak pou l\u0027 f\u00E8 nou chonje pou nou pa janm vire do bay Bondye nou an!",
    "Apre sa, Jozye voye p\u00E8p la ale, chak moun sou p\u00F2syon t\u00E8 ki te vin pou fanmi yo.",
    "Apre tout bagay sa yo, Jozye, pitit gason Noun lan, s\u00E8vit\u00E8 Sey\u00E8 a, mouri. Li te gen sandizan (110 an).",
    "Yo antere l\u0027 sou t\u00E8 ki te pou li a, nan z\u00F2n Timnat-Sera, nan m\u00F2n ki pou branch fanmi Efrayim lan, sou b\u00F2 n\u00F2 m\u00F2n Gach.",
    "P\u00E8p Izray\u00E8l la te s\u00E8vi Sey\u00E8 a pandan tout tan Jozye te vivan an, epi apre sa, pandan tout tan ch\u00E8f ki te konnen sa Sey\u00E8 a te f\u00E8 pou p\u00E8p Izray\u00E8l la te vivan toujou.",
    "P\u00E8p Izray\u00E8l la te pran zosman Joz\u00E8f yo av\u00E8k yo l\u00E8 yo t\u0027ap soti kite peyi Lejip. Yo antere zosman yo sou moso t\u00E8 Jak\u00F2b te achte nan men pitit Am\u00F2 yo pou san py\u00E8s ajan. Se Am\u00F2 sa a ki te papa Sich\u00E8m. Moso t\u00E8 a rete pou pitit pitit Joz\u00E8f yo.",
    "Apre sa, l\u00E8 Eleaza, pitit gason Arawon an, mouri, yo antere l\u0027 sou ti m\u00F2n ki te pou Fineas, pitit gason l\u0027 lan. Yo te ba li ti m\u00F2n sa a ki nan mitan m\u00F2n ki pou branch fanmi Efrayim lan."
  ]
]