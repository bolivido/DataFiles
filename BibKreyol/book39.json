[
  [
    "Men non zans\u00E8t Jezikri ki te pitit pitit David, pitit pitit Abraram.",
    "Abraram te papa Izarak; Izarak te papa Jak\u00F2b; Jak\u00F2b te papa Jida ak l\u00F2t fr\u00E8 l\u0027 yo.",
    "Jida menm te papa Per\u00E8z ak Zara. Se Tama ki te manman yo. Per\u00E8z te papa Esw\u00F2m; Esw\u00F2m te papa Aram.",
    "Aram te papa Amenadab; Amenadab te papa Naason; Naason te papa Salmon.",
    "Salmon te papa Boaz. Se Raab ki te manman Boaz. Boaz te papa Ob\u00E8d. Se Rit ki te manman Ob\u00E8d.",
    "Ob\u00E8d te papa Izayi, Izayi te papa wa David. David te papa Salomon. Se Madan Ouri ki te manman Salomon.",
    "Salomon te papa Woboram; Woboram te papa Abya; Abya te papa Asa.",
    "Asa te papa Jozafa; Jozafa te papa Joram; Joram te papa Ozyas;",
    "Ozyas te papa Joatam; Joatam te papa Akaz; Akaz te papa Ezekyas;",
    "Ezekyas te papa Manase; Manase te papa Amon; Amon te papa Jozyas;",
    "Jozyas te papa Jekonyas ak l\u00F2t fr\u00E8 l\u0027 yo. Se l\u00E8 sa a yo te dep\u00F2te moun p\u00E8p Izray\u00E8l yo, yo mennen yo ale lavil Babil\u00F2n.",
    "Apre yo te fin mennen yo ale lavil Babil\u00F2n, Jekonyas te f\u00E8 Salaty\u00E8l. Salaty\u00E8l te papa Zowobab\u00E8l;",
    "Zowobab\u00E8l te papa Abiyoud; Abiyoud te papa Elyakim; Elyakim te papa Az\u00F2;",
    "Az\u00F2 te papa Sad\u00F2k; Sad\u00F2k te papa Akim; Akim te papa Eliyoud;",
    "Eliyoud te papa Eleaza; Eleaza te papa Matan; Matan te papa Jak\u00F2b;",
    "Jak\u00F2b te papa Joz\u00E8f. Se Joz\u00E8f sa a ki te marye ak Mari, manman Jezi yo rele Kris la.",
    "Konsa, pran depi Abraram jouk nou rive sou David, te gen antou kat\u00F2z jenerasyon papa ak pitit. Pran depi David jouk nou rive l\u00E8 yo te dep\u00F2te p\u00E8p Izray\u00E8l la ale lavil Babil\u00F2n, te gen antou kat\u00F2z jenerasyon papa ak pitit. Pran depi l\u00E8 yo te dep\u00F2te p\u00E8p la jouk nou rive sou Kris la, te gen kat\u00F2z jenerasyon papa ak pitit tou.",
    "Men ki jan Jezikri te f\u00E8t. Mari, manman Jezi, te fiyanse av\u00E8k Joz\u00E8f. Anvan menm yo te antre nan kay ansanm, Mari vin twouve l\u0027 ansent pa pouvwa Sentespri.",
    "Joz\u00E8f, fiyanse l\u0027 la, te yon nonm debyen. Li pa t\u0027 vle f\u00E8 eskandal ak sa. Li te vle kase fiyansaj la san bri san kont.",
    "Li t\u0027ap kalkile sou jan li tapral f\u00E8 sa l\u00E8 li w\u00E8 yon zanj Bondye par\u00E8t devan li nan d\u00F2mi. Zanj lan di li: Joz\u00E8f, pitit pitit David, ou pa bezwen p\u00E8 pran Mari pou madanm ou. Paske, pitit l\u0027ap pote a se travay Sentespri.",
    "Li pral f\u00E8 yon pitit gason. Wa rele l\u0027 Jezi. Se li menm ki pral delivre p\u00E8p li a anba peche l\u0027 yo.",
    "Tou sa pase konsa pou paw\u00F2l Bondye te mete nan bouch pwof\u00E8t la te ka rive vre. Men sa l\u0027 te di:",
    "Men li, jenn fi a pral ansent, li pral f\u00E8 yon pitit gason. y\u0027a rele l\u0027 Emannw\u00E8l. (Non sa a vle di: Bondye av\u00E8k nou.)",
    "L\u00E8 Joz\u00E8f leve nan d\u00F2mi an, li f\u00E8 tou sa zanj Bondye a te di l\u0027 f\u00E8: li pran madanm li lakay li.",
    "Men, Joz\u00E8f pa t\u0027 kouche ak Mari, jouk l\u00E8 li te fin akouche yon ti gason. Joz\u00E8f te rele pitit la Jezi."
  ],
  [
    "Jezi te f\u00E8t lavil Betley\u00E8m nan peyi Jide, sou tan wa Ew\u00F2d. Apre li te f\u00E8t, k\u00E8k n\u00E8g save ki konn etidye zetwal yo soti nan peyi sol\u00E8y leve, yo rive lavil Jerizal\u00E8m.",
    "Yo t\u0027ap mande: Kote wa jwif ki fenk f\u00E8t la? Nou w\u00E8 zetwal li par\u00E8t depi nan peyi nou an, nou vin adore li.",
    "L\u00E8 wa Ew\u00F2d pran nouv\u00E8l la, sa te boulv\u00E8se t\u00E8t li. Sa te boulv\u00E8se tout moun lavil Jerizal\u00E8m yo tou.",
    "Ew\u00F2d reyini tout ch\u00E8f pr\u00E8t yo ansanm ak direkt\u00E8 lalwa yo ki t\u0027ap dirije p\u00E8p jwif la. Li mande yo: Ki kote Kris la gen pou l\u0027 f\u00E8t?",
    "Yo reponn li: Se lavil Betley\u00E8m nan peyi Jide li gen pou l\u0027 f\u00E8t. Paske, men sa pwof\u00E8t la te ekri:",
    "Ou menm, Betley\u00E8m, ki bati sou t\u00E8 Jida a, paw\u00F2l s\u00E8ten: se pa ou ki pi piti nan tout lavil peyi Jida yo. Paske, gen yon ch\u00E8f ki gen pou soti lakay ou. Se li menm ki va kondi moun Izray\u00E8l yo, p\u00E8p mwen an.",
    "Se konsa, Ew\u00F2d f\u00E8 n\u00E8g save yo vin jwenn li an kach\u00E8t. Li mande yo kil\u00E8 egzakteman zetwal la te par\u00E8t.",
    "Apre sa, li voye yo ale Betley\u00E8m. Li di yo: Ale non! Chache konnen tout bagay sou ti pitit la. L\u00E8 n\u0027a jwenn li, f\u00E8 m\u0027 konnen pou m\u0027 sa kapab al adore l\u0027, mwen menm tou.",
    "Apre wa a te fin di yo sa, n\u00E8g save yo pati. L\u00E8 sa a, zetwal yo te w\u00E8 nan peyi sol\u00E8y leve a par\u00E8t devan yo ank\u00F2. Li t\u0027ap mache devan yo. Zetwal la kontinye konsa jouk li rive sou t\u00E8t kay kote ti pitit la te ye a. Epi l\u0027 rete.",
    "L\u00E8 yo te w\u00E8 zetwal la, yo pa t\u0027 manke kontan.",
    "Yo antre nan kay la, yo w\u00E8 ti pitit la ansanm ak Mari, manman li. Yo mete ajenou devan l\u0027, yo adore l\u0027. Apre sa, yo louvri sak yo, yo ba li anpil kado: te gen l\u00F2, lansan ak lami.",
    "Apre sa, Bondye pale ak n\u00E8g save yo nan d\u00F2mi, li av\u00E8ti yo pou yo pa tounen b\u00F2 kote Ew\u00F2d ank\u00F2. Se konsa mesye yo f\u00E8 yon l\u00F2t wout pou yo tounen al nan peyi yo.",
    "L\u00E8 n\u00E8g save yo fin ale, yon zanj Bondye par\u00E8t devan Joz\u00E8f nan d\u00F2mi. Zanj lan di l\u0027 konsa: Leve non, pran ti pitit la ansanm ak manman l\u0027. Sove ale nan peyi Lejip. Wa rete la jouk l\u00E8 m\u0027a di ou pou ou tounen. Paske, Ew\u00F2d pral chache touye ti pitit la.",
    "Joz\u00E8f leve nan mitan lannwit lan, li pran ti pitit la ansanm ak manman l\u0027. Li pati, li ale nan peyi Lejip.",
    "Joz\u00E8f rete la jouk l\u00E8 Ew\u00F2d mouri. Se konsa, paw\u00F2l Bondye te mete nan bouch pwof\u00E8t la te rive vre. Li te di: Mwen rele pitit mwen, mwen f\u00E8 l\u0027 soti kite peyi Lejip.",
    "L\u00E8 Ew\u00F2d w\u00E8 n\u00E8g save yo te pase l\u0027 nan jw\u00E8t, li f\u00E8 yon gwo k\u00F2l\u00E8. Li bay l\u00F2d touye tout ti pitit gason ki te nan lavil Betley\u00E8m ak nan tout vwazinaj la, depi sa ki te f\u00E8k f\u00E8t jouk sa ki te gen dezan, dapre dat n\u00E8g save yo te ba li a.",
    "Se konsa, paw\u00F2l pwof\u00E8t Jeremi te di a rive vre:",
    "Yo tande yon r\u00E8l nan lavil Rama. Yo tande kriye ak gwo anmwe. Se Rach\u00E8l k\u0027ap kriye pou pitit li yo. Li pa vle pesonn ba li kouraj, paske pitit li yo mouri.",
    "Apre Ew\u00F2d mouri, yon zanj Bondye par\u00E8t devan Joz\u00E8f nan d\u00F2mi, antan l\u0027 nan peyi Lejip la.",
    "Zanj lan di l\u0027: Leve non, pran ti pitit la ansanm ak manman l\u0027, tounen nan peyi Izray\u00E8l la. Paske, moun ki te vle touye ti pitit la, yo mouri.",
    "Lamenm Joz\u00E8f leve, li pran ti pitit la ansanm ak manman l\u0027, li tounen nan peyi Izray\u00E8l la.",
    "Men, l\u00E8 Joz\u00E8f vin konnen se Akelayis ki t\u0027ap gouv\u00E8nen peyi Jide a nan plas Ew\u00F2d, papa l\u0027, Joz\u00E8f te p\u00E8 ale la. Bondye pale av\u00E8 l\u0027 ank\u00F2 nan d\u00F2mi. L\u00E8 sa a, li pati, li ale nan peyi Galile.",
    "Li vin rete nan yon vil yo rele Nazar\u00E8t. Se konsa, paw\u00F2l pwof\u00E8t yo te di a rive vre: y\u0027a rele l\u0027 moun Nazar\u00E8t."
  ],
  [
    "L\u00E8 sa a, Jan Batis par\u00E8t nan dez\u00E8 Jide a. Li t\u0027ap mache bay mesaj sa a.",
    "Li t\u0027ap di: Tounen vin jwenn Bondye. Paske, Bondye ki wa nan sy\u00E8l la ap vin pran pouvwa a nan men l\u0027.",
    "Se sou Jan pwof\u00E8t Ezayi t\u0027ap pale l\u00E8 l\u0027 te di: Se vwa yon nonm k\u0027ap rele nan dez\u00E8 a: Pare gran wout Sey\u00E8 nou an. Plani chemen an byen plani pou li.",
    "Jan te gen yon rad f\u00E8t ak pwal chamo sou li, li te mare ren l\u0027 ak yon sentiwon an po. Li te manje krik\u00E8t ak gato my\u00E8l li te jwenn nan bwa.",
    "Moun soti lavil Jerizal\u00E8m, nan tout peyi Jide a ak nan tout vwazinaj larivy\u00E8 Jouden an, yo tout te vin jwenn Jan.",
    "Yo te konfese peche yo devan tout moun. Apre sa, Jan te batize yo nan larivy\u00E8 Jouden an.",
    "L\u00E8 Jan w\u00E8 te gen anpil farizyen ak sadiseyen ki t\u0027ap vin jwenn li pou resevwa bat\u00E8m nan men l\u0027, li di yo: Bann v\u00E8men! Ki moun ki f\u00E8 nou konnen nou kapab chape anba k\u00F2l\u00E8 Bondye k\u0027ap vini an?",
    "F\u00E8 bagay ki pou f\u00E8 w\u00E8 lavi nou chanje tout bon.",
    "Pa konprann nou ka di nan k\u00E8 nou: Se pitit pitit Abraram nou ye. Paske, mwen p\u0027ap kache di nou sa: Bondye kapab pran w\u00F2ch sa yo, li f\u00E8 yo tounen pitit pou Abraram.",
    "Epitou, rach la tou pare pou koupe rasin pyebwa yo. Nenp\u00F2t pyebwa ki pa bay bon donn, yo pral koupe sa jete nan dife.",
    "Mwen menm, mwen batize nou nan dlo, pou f\u00E8 w\u00E8 nou tounen vin jwenn Bondye. Men, moun k\u0027ap vin apre mwen an gen plis pouvwa anpil pase m\u0027. Mwen pa bon ase menm pou m\u0027 ta wete sapat ki nan pye li. Se li menm ki va batize nou nan Sentespri ak nan dife.",
    "Li gen laye l\u0027 nan men li. L\u0027ap vannen tout grenn ki sou glasi a. La ranmase grenn ki bon yo, la mete yo nan galata li; men, l\u0027ap boule pay la nan yon dife ki p\u0027ap janm mouri.",
    "L\u00E8 sa a, Jezi soti nan peyi Galile, li vin larivy\u00E8 Jouden, b\u00F2 kote Jan pou Jan batize li.",
    "Men, Jan pa t\u0027 dak\u00F2 pou sa menm. Li di l\u0027: Se ou ki pou ta batize m\u0027, epi se ou menm ki vin jwenn mwen pou m\u0027 batize ou?",
    "Jezi reponn li: Kite sa f\u00E8t konsa koulye a. Se konsa pou nou f\u00E8 tou sa Bondye mande. Jan pa t\u0027 kenbe t\u00E8t av\u00E8 l\u0027 ank\u00F2.",
    "Fini Jan fin batize l\u0027, Jezi soti nan dlo a. Menm l\u00E8 a, sy\u00E8l la louvri, Jezi w\u00E8 Lespri Bondye a desann sou f\u00F2m yon ti pijon vin sou li.",
    "L\u00E8 sa a, yon vwa soti nan sy\u00E8l la, li di: Sa se pitit mwen renmen anpil la. Li f\u00E8 k\u00E8 m\u0027 kontan anpil."
  ],
  [
    "Apre sa, Lespri Bondye pouse Jezi ale nan dez\u00E8 a pou Satan te ka tante l\u0027.",
    "Jezi pase karant jou ak karant nwit san manje. Apre sa, li vin grangou.",
    "L\u00E8 sa a, Satan pwoche b\u00F2 kote l\u0027 pou sonde l\u0027. Li di l\u0027 konsa: Si ou se Pitit Bondye, bay w\u00F2ch sa yo l\u00F2d pou yo tounen pen.",
    "Jezi reponn li: Men sa ki ekri: Moun pa kapab viv ak manje ase. Yo bezwen tout paw\u00F2l ki soti nan bouch Bondye tou.",
    "Apre sa, grandyab la mennen l\u0027 lavil Jerizal\u00E8m. Li mete l\u0027 kanpe sou pwent fetay tanp lan.",
    "Li di Jezi konsa: Si ou se Pitit Bondye, lage k\u00F2 ou anba. Paske, men sa ki ekri: Bondye va bay zanj li yo l\u00F2d pou yo veye sou ou. y\u0027a pote ou nan men yo, pou ou pa kase z\u00F2t\u00E8y pye ou sou okenn w\u00F2ch.",
    "Jezi reponn li: Men sa ki ekri tou: Ou pa dwe seye sonde M\u00E8t la, Bondye ou.",
    "Satan mennen Jezi ank\u00F2 sou yon m\u00F2n ki byen wo. Li moutre l\u0027 tout peyi ki sou lat\u00E8 ansanm ak tout riches yo.",
    "Li di l\u0027 konsa: M\u0027ap ba ou tout bagay sa yo, si ou mete ou ajenou devan m\u0027 pou ou adore m\u0027.",
    "Jezi reponn li: Wete k\u00F2 ou sou mwen, Satan. Paske, men sa ki ekri: Se M\u00E8t la, Bondye ou, pou ou adore, se li menm s\u00E8l pou ou s\u00E8vi.",
    "Fwa sa a, grandyab la kite l\u0027. Latou, k\u00E8k zanj Bondye pwoche b\u00F2 kote Jezi, yo s\u00E8vi l\u0027.",
    "L\u00E8 Jezi tande yo te mete Jan Batis nan prizon, li wete k\u00F2 l\u0027, li ale nan peyi Galile.",
    "Li kite lavil Nazar\u00E8t, li ale rete nan yon vil yo rele Kap\u00E8naw\u00F2m, ki te toupre lanm\u00E8 Galile a, sou t\u00E8 moun Zabilon ak moun Neftali yo.",
    "Konsa, paw\u00F2l pwof\u00E8t Ezayi te di a rive vre:",
    "Peyi Zabilon ak peyi Neftali ki sou wout pou ale b\u00F2 lanm\u00E8 a, peyi ki l\u00F2t b\u00F2 larivy\u00E8 Jouden an, peyi Galile kote moun l\u00F2t nasyon yo ap viv la,",
    "p\u00E8p ki t\u0027ap viv nan f\u00E8nwa a w\u00E8 yon gwo limy\u00E8. Limy\u00E8 a klere pou moun ki t\u0027ap viv nan peyi ki anba lonbraj lanm\u00F2 a.",
    "Depi l\u00E8 sa a, Jezi k\u00F2manse ap mache bay mesaj li a. Li t\u0027ap di: Tounen vin jwenn Bondye. Paske, Bondye ki wa nan sy\u00E8l la ap vin pran pouvwa a nan men li.",
    "Antan Jezi t\u0027ap mache b\u00F2 lanm\u00E8 Galile a, li w\u00E8 de fr\u00E8: Simon, yo rele Py\u00E8 a, ak Andre, fr\u00E8 li. Yo t\u0027ap voye privye nan lanm\u00E8 a, paske se pech\u00E8 pwason yo te ye.",
    "Jezi di yo konsa: vin jwenn mwen, m\u0027a f\u00E8 nou tounen pech\u00E8 moun pito.",
    "Lamenm, yo kite privye yo, y\u0027 ale av\u00E8k li.",
    "Jezi vanse pi lwen, li w\u00E8 de l\u00F2t fr\u00E8, Jak av\u00E8k Jan, pitit Zebede yo. Yo te chita nan kann\u00F2t yo ansanm ak papa yo, yo t\u0027ap repare privye yo. Jezi rele yo.",
    "Lamenm, yo kite kann\u00F2t la ansanm ak papa yo, y\u0027 ale av\u00E8k li.",
    "Jezi t\u0027ap mache toupatou nan peyi Galile a. Li t\u0027ap moutre moun yo anpil bagay nan sinag\u00F2g yo. Li t\u0027ap anonse Bon Nouv\u00E8l peyi kote Bondye wa a. Li t\u0027ap geri tout kalite maladi ak tout kalite enfimite p\u00E8p la te ka genyen.",
    "Toupatou nan peyi Siri a, se tout moun ki t\u0027ap nonmen non li. Se sa ki f\u00E8 yo te mennen tout kalite moun malad ba li, ansanm ak tout moun ki soufri doul\u00E8, moun ki te gen move lespri sou yo, moun ki soufri malkadi ak moun ki paralize. Jezi geri yo tout.",
    "Yon bann moun t\u0027ap swiv li. Yo te soti toupatou: te gen moun Galile, moun Dis Vil yo, moun lavil Jerizal\u00E8m, moun Jide ak moun nan peyi l\u00F2t b\u00F2 larivy\u00E8 Jouden an."
  ],
  [
    "L\u00E8 Jezi w\u00E8 foul moun yo, li moute sou yon m\u00F2n. Li chita. Disip li yo pwoche b\u00F2 kote l\u0027.",
    "Li tanmen moutre moun yo anpil bagay. Li di yo:",
    "Benediksyon pou moun ki konnen se p\u00F2v yo ye devan Bondye, paske peyi Wa ki nan sy\u00E8l la, se pou yo li ye.",
    "Benediksyon pou moun ki nan lapenn, paske Bondye va ba yo kouraj.",
    "Benediksyon pou moun ki dou, paske y\u0027a resevwa byen Bondye te sere pou yo a sou lat\u00E8.",
    "Benediksyon pou moun ki anvi viv jan Bondye vle l\u0027 la, paske Bondye va ba yo sa yo vle a.",
    "Benediksyon pou moun ki gen k\u00E8 sansib, paske Bondye va f\u00E8 yo w\u00E8 jan li gen k\u00E8 sansib tou.",
    "Benediksyon pou moun ki pa gen move lide nan t\u00E8t yo, paske y\u0027a w\u00E8 Bondye.",
    "Benediksyon pou moun k\u0027ap travay pou l\u00E8z\u00F2m viv byen yonn ak l\u00F2t, paske Bondye va rele yo pitit li.",
    "Benediksyon pou moun ki anba p\u00E8sekisyon l\u00E8 y\u0027ap f\u00E8 sa Bondye mande, paske peyi Wa ki nan sy\u00E8l la, se pou yo li ye.",
    "Benediksyon pou nou l\u00E8 moun va joure nou, l\u00E8 y\u0027a p\u00E8sekite nou, l\u00E8 y\u0027a f\u00E8 tout kalite manti sou nou paske se moun pa m\u0027 nou ye.",
    "F\u00E8 k\u00E8 nou kontan. Wi, nou m\u00E8t kontan n\u00E8t, paske yon gwo rekonpans ap tann nou nan sy\u00E8l la. Se konsa yo te p\u00E8sekite pwof\u00E8t ki te vini anvan nou yo.",
    "Se s\u00E8l nou ye pou moun sou lat\u00E8. Si s\u00E8l la p\u00E8di gou l\u0027, ak kisa pou yo ba li gou ank\u00F2? Li pa vo anyen ank\u00F2. Se jete pou yo voye sa jete dey\u00F2, pou moun pile sa anba pye yo.",
    "Se limy\u00E8 nou ye pou moun sou lat\u00E8. Moun pa kapab kache yon lavil ki bati sou yon m\u00F2n.",
    "Ni yo pa limen yon lanp pou mete l\u0027 anba yon mamit. Men, yo mete l\u0027 sou yon etaj\u00E8, pou l\u0027 klere pou tout moun ki nan kay la.",
    "Konsa tou, se pou limy\u00E8 nou klere devan tout moun, pou l\u00E8 yo w\u00E8 tout byen n\u0027ap f\u00E8 yo, y\u0027a f\u00E8 lwanj Papa nou ki nan sy\u00E8l la.",
    "Pa mete nan t\u00E8t nou mwen vin aboli lalwa Moyiz la ak sa pwof\u00E8t yo te moutre nou. Mwen pa vin pou aboli yo, mwen vin moutre sa yo vle di tout bon.",
    "Sa m\u0027ap di nou la a, se vre wi: tout tan sy\u00E8l la ak t\u00E8 a va la, pa yon ti detay, ni yon s\u00E8l ti bout l\u00E8t nan lalwa a p\u0027ap dispar\u00E8t, jouk tout bagay ki pou rive yo rive.",
    "Se sa ki f\u00E8, moun ki va dezobeyi yonn nan pi piti nan k\u00F2mandman sa yo, epi ki va moutre l\u00F2t moun pou yo f\u00E8 menm jan an tou, moun sa a va pase pou pi piti nan Peyi Wa ki nan sy\u00E8l la. Konsa tou, moun ki obeyi k\u00F2mandman sa yo, k\u0027ap moutre l\u00F2t moun jan pou yo f\u00E8 l\u0027 tou, moun sa a va pase pou pi gran nan Peyi Wa ki nan sy\u00E8l la.",
    "Paske m\u0027ap di nou sa: Si nou pa obeyi Lalwa Bondye a pi byen pase farizyen yo ak direkt\u00E8 lalwa yo, si nou pa viv pi byen pase yo, nou p\u0027ap kapab antre nan Peyi Wa ki nan sy\u00E8l la.",
    "Nou tande ki jan nan tan lontan yo te di zans\u00E8t nou yo: Piga ou janm touye moun. Moun ki touye moun, se pou yo jije yo.",
    "Men, mwen menm, men sa m\u0027ap di nou: Nenp\u00F2t moun ki ank\u00F2l\u00E8 sou fr\u00E8 l\u0027, se pou yo jije li. Moun ki joure fr\u00E8 l\u0027 enbesil, se pou yo jije l\u0027 devan Gran Kons\u00E8y la. Si yon moun di fr\u00E8 l\u0027 moun fou, li bon pou yo jete l\u0027 nan dife lanf\u00E8 a.",
    "Konsa, si l\u00E8 w\u0027ap mete ofrann ou sou lot\u00E8l la bay Bondye, epi antan ou la devan lot\u00E8l la, ou chonje fr\u00E8 ou gen kich\u00F2y kont ou, men sa pou ou f\u00E8:",
    "Kite ofrann lan la devan lot\u00E8l la, ale byen ak fr\u00E8 ou la anvan. Apre sa, wa tounen vin bay Bondye ofrann ou an.",
    "Si yon moun pote plent pou ou nan tribinal, prese mete ou dak\u00F2 av\u00E8 l\u0027 antan nou prale ansanm nan tribinal la, pou li pa lage ou nan men jij la, pou jij la pa lage ou nan men lapolis, pou yo pa mete ou nan prizon.",
    "Sa m\u0027ap di ou la, se vre wi: ou p\u0027ap soti nan prizon an toutotan ou pa peye d\u00E8nye lajan yo mande ou la.",
    "Nou tande ki jan nan tan lontan yo te di: Piga ou janm f\u00E8 adilt\u00E8.",
    "Mwen menm, men sa m\u0027ap di nou: Si yon nonm gade yon fi av\u00E8k lanvi, li deja f\u00E8 adilt\u00E8 av\u00E8 l\u0027 nan k\u00E8 l\u0027.",
    "Si se grenn je dwat ou ki pou ta f\u00E8 ou tonbe nan peche, rache l\u0027 voye jete byen lwen ou. Pito ou p\u00E8di yon s\u00E8l manm nan k\u00F2 ou, pase pou yo voye tout k\u00F2 ou n\u00E8t jete nan lanf\u00E8.",
    "Si se men dwat ou ki pou ta f\u00E8 ou tonbe nan peche, koupe l\u0027 voye jete byen lwen ou. Pito ou p\u00E8di yon s\u00E8l nan manm ou yo, pase pou tout k\u00F2 a n\u00E8t al nan lanf\u00E8.",
    "Yo te konn di nou tou: Si yon nonm vle kite ak madanm li, f\u00F2k li ekri l\u0027 yon papye div\u00F2s.",
    "Men mwen menm, men sa m\u0027ap di nou: Yon nonm ki kite ak madanm li, si se pa pou lenkondit, nonm sa a lak\u00F2z madanm lan f\u00E8 adilt\u00E8. Konsa tou, yon nonm ki marye ak yon madanm mari l\u0027 kite l\u0027, li f\u00E8 adilt\u00E8 tou.",
    "Nou tande ki jan nan tan lontan yo te di zans\u00E8t nou yo: Ou pa dwe refize f\u00E8 sa ou te s\u00E8mante pou ou te f\u00E8 a. Se pou ou f\u00E8 sa ou te s\u00E8mante f\u00E8 devan Bondye.",
    "Men mwen menm, men sa m\u0027ap di nou: Pa f\u00E8 s\u00E8man menm. Pa f\u00E8 s\u00E8man sou sy\u00E8l la, paske sy\u00E8l la se fot\u00E8y kote Bondye chita.",
    "Pa f\u00E8 s\u00E8man sou t\u00E8 a, paske t\u00E8 a se ti ban kote Bondye poze pye li. Pa f\u00E8 s\u00E8man sou lavil Jerizal\u00E8m, paske se lavil gwo Wa a.",
    "Pa f\u00E8 s\u00E8man non plis sou t\u00E8t pa ou, paske ou pa ka f\u00E8 yon s\u00E8l grenn cheve nan t\u00E8t ou tounen blan osinon nwa.",
    "Men, l\u00E8 w\u0027ap pale se wi ak non pou ou genyen ase. Tou sa ou mete an plis, se nan Satan sa soti.",
    "Nou tande ki jan nan tan lontan yo te di: yon je pou yon je, yon dan pou yon dan.",
    "Men mwen menm, men sa m\u0027ap di nou: Pa tire revanj sou moun ki f\u00E8 nou mal. Si yon moun ba ou yon soufl\u00E8t sou b\u00F2 dwat, ba li b\u00F2 g\u00F2ch la tou.",
    "Si yon moun vle rele ou nan tribinal pou l\u0027 pran chemiz ou, kite palto a ba li tou.",
    "Si yon ch\u00E8f vle f\u00F2se ou pote yon chaj pou li sou distans yon kilom\u00E8t, f\u00E8 de kolom\u00E8t av\u00E8 l\u0027.",
    "Bay l\u00E8 moun mande ou. Pa refize prete moun ki mande ou prete.",
    "Nou tande ki jan nan tan lontan yo te di: Se pou nou renmen fr\u00E8 par\u00E8y nou, men se pou nou rayi l\u00E8nmi nou yo.",
    "Men mwen menm, men sa m\u0027ap di nou: renmen tout l\u00E8nmi nou yo, lapriy\u00E8 pou moun k\u0027ap p\u00E8sekite nou.",
    "Se konsa n\u0027a tounen pitit Papa nou ki nan sy\u00E8l la. Paske, li f\u00E8 sol\u00E8y la leve ni pou moun ki mechan ni pou moun ki bon. Li f\u00E8 lapli tonbe ni pou moun k\u0027ap f\u00E8 sa ki byen ni pou moun k\u0027ap f\u00E8 sa ki mal.",
    "Si nou plede renmen moun ki renmen nou ase, ki rekonpans nou merite pou sa? Eske p\u00E8sept\u00E8 kontribisyon yo pa f\u00E8 sa tou?",
    "L\u00E8fini, si se fr\u00E8 nou ase nou di bonjou, se yon pak\u00E8t af\u00E8 sa ye at\u00F2? Eske moun l\u00F2t nasyon yo pa f\u00E8 sa tou?",
    "Non, nou f\u00E8t pou nou bon n\u00E8t, menm jan Bondye Papa nou ki nan sy\u00E8l la bon n\u00E8t."
  ],
  [
    "F\u00E8 atansyon l\u00E8 n\u0027ap f\u00E8 devwa nou pou Bondye pou nou pa f\u00E8 l\u0027 yon jan pou f\u00E8 moun w\u00E8. L\u00E8 nou f\u00E8 l\u0027 konsa, Papa nou ki nan sy\u00E8l la p\u0027ap ban nou okenn rekonpans.",
    "Se sa ki f\u00E8 tou, l\u00E8 w\u0027ap bay yon moun ki nan nesesite kich\u00F2y, ou pa bezwen f\u00E8 tout moun w\u00E8 sa, tankou ipokrit yo f\u00E8 l\u0027 nan sinag\u00F2g ak nan lari. Yo f\u00E8 sa pou moun ka f\u00E8 lwanj yo. Sa m\u0027ap di nou la a, se vre wi: Konsa, yo tou jwenn rekonpans yo.",
    "Men, l\u00E8 w\u0027ap ede moun ki nan nesesite, f\u00E8 l\u0027 yon jan pou menm pi bon zanmi ou pa konn sa.",
    "Konsa, kado ou f\u00E8 a rete yon sekr\u00E8. Papa ou menm ki w\u00E8 sa ou f\u00E8 an sekr\u00E8 a va ba ou rekonpans ou.",
    "L\u00E8 n\u0027ap lapriy\u00E8, pa f\u00E8 tankou ipokrit yo ki renmen kanpe nan mitan sinag\u00F2g ak nan pwent kalfou pou yo lapriy\u00E8. Yo f\u00E8 sa pou moun kapab w\u00E8 yo. Sa m\u0027ap di nou la a, se vre wi: Konsa, yo tou jwenn rekonpans yo.",
    "Men ou menm, l\u00E8 w\u0027ap lapriy\u00E8, antre nan chanm ou. F\u00E8men p\u00F2t ou. Lapriy\u00E8 Papa ou ki la pou kont li av\u00E8 ou. Konsa, Papa ou menm ki w\u00E8 sa ou f\u00E8 an sekr\u00E8 a, se li ki va ba ou rekonpans ou.",
    "L\u00E8 w\u0027ap lapriy\u00E8, pa plede repete yon bann paw\u00F2l pou gremesi. Se konsa moun l\u00F2t nasyon yo f\u00E8. Yo mete nan t\u00E8t yo Bondye va tande yo si yo pale anpil.",
    "Piga nou f\u00E8 tankou moun sa yo. Paske, Papa nou tou konnen sa nou bezwen anvan menm nou mande li.",
    "Men ki jan pou nou lapriy\u00E8: Papa nou ki nan sy\u00E8l la, Nou mande pou yo toujou respekte non ou.",
    "vin tabli gouv\u00E8nman ou, pou yo f\u00E8 volonte ou sou lat\u00E8, tankou yo f\u00E8 l\u0027 nan sy\u00E8l la.",
    "Manje nou bezwen an, ban nou l\u0027 j\u00F2di a.",
    "Padonnen tout sa nou f\u00E8 ki mal, menm jan nou padonnen moun ki f\u00E8 nou mal.",
    "Pa kite nou nan pozisyon pou n\u0027 tonbe nan tantasyon, men, delivre nou anba Satan. Paske, se pou ou tout otorite, tout pouvwa ak tout lwanj, depi tout tan ak pou tout tan. Am\u00E8n",
    "Si nou padonnen moun l\u00E8 yo f\u00E8 nou mal, Papa nou ki nan sy\u00E8l la va padonnen nou tou.",
    "Men, si nou pa padonnen moun l\u00E8 yo f\u00E8 nou mal, Papa nou p\u0027ap padonnen peche nou yo non plis.",
    "L\u00E8 n\u0027ap f\u00E8 j\u00E8n, pa pran p\u00F2z kagou nou tankou ipokrit yo: Y\u0027ap mache ak figi yo rale konsa pou tout moun ka w\u00E8 y\u0027ap f\u00E8 j\u00E8n. Sa m\u0027ap di nou la a, se vre wi: Konsa, yo tou jwenn rekonpans yo.",
    "Men ou menm, l\u00E8 w\u0027ap f\u00E8 j\u00E8n, penyen t\u00E8t ou byen penyen, lave figi ou byen lave.",
    "Konsa, moun p\u0027ap w\u00E8 si w\u0027ap f\u00E8 j\u00E8n. Papa ou ki la pou kont li av\u00E8 ou, se li ase ki konn sa. Konsa, Papa ou menm ki w\u00E8 sa ou f\u00E8 an sekr\u00E8 a, se li ki va ba ou rekonpans ou.",
    "Pa anpile rich\u00E8s nou isit sou lat\u00E8, kote v\u00E8 ak lawouj ap manje yo, kote v\u00F2l\u00E8 kapab v\u00F2l\u00E8 yo pote ale.",
    "Okontr\u00E8, anpile rich\u00E8s nou nan sy\u00E8l la. Paske la pa gen v\u00E8 ni lawouj ki pou manje yo, ni v\u00F2l\u00E8 ki pou pran yo pote ale.",
    "Paske, kote rich\u00E8s ou ye, se la k\u00E8 ou ye tou.",
    "Je ou se tankou yon lanp li ye pou k\u00F2 ou. Si je ou an bon eta, tout k\u00F2 ou va nan limy\u00E8.",
    "Men, si je ou an move eta, tout k\u00F2 ou va nan f\u00E8nwa. Se sa ki f\u00E8, si limy\u00E8 ki anndan ou la se f\u00E8nwa li ye, se pa ti f\u00E8 nwa anndan ou f\u00E8 nwa.",
    "Pesonn pa ka s\u00E8vi byen ak de m\u00E8t an menm tan. Li gen pou l\u0027 rayi yonn si l\u0027 renmen l\u00F2t la. L\u0027ap s\u00E8vi byen ak yonn, men l\u0027ap meprize l\u00F2t la. Nou pa kapab s\u00E8vi Bondye ak lajan an menm tan.",
    "Se pout\u00E8t sa, mwen di nou: Pa bat k\u00F2 nou pou sa nou bezwen pou manje ak bw\u00E8 pou viv, ni pou rad nou bezwen pou mete sou k\u00F2 nou. Eske lavi a pa pi konsekan pase manje? Eske k\u00F2 a pa gen plis val\u00E8 pase rad?",
    "Gade zwazo k\u0027ap vole nan sy\u00E8l la: yo pa plante, yo pa f\u00E8 rek\u00F2t, yo pa sere anyen nan galata. Men, Papa nou ki nan sy\u00E8l la ba yo manje. Eske nou pa vo pi plis pase zwazo yo?",
    "Kil\u00E8s nan nou, af\u00F2s li f\u00E8 t\u00E8t li travay, kapab mete k\u00E8k lanne an plis sou lavi l\u0027?",
    "Poukisa pou n\u0027ap bat k\u00F2 nou pou rad pou nou mete sou nou? Gade ki jan fl\u00E8 raje yo pouse nan savann. Yo pa travay, yo pa f\u00E8 rad.",
    "Malgre sa, m\u0027ap di nou sa, wa Salomon ki wa Salomon, ak tout rich\u00E8s li yo, pa t\u0027 gen b\u00E8l rad tankou yonn nan fl\u00E8 sa yo.",
    "Se konsa Bondye abiye pye z\u00E8b yo ki la nan jaden an j\u00F2di a, men denmen yo jete sa nan dife pou chofe fou. Nou pa bezwen mande si li p\u0027ap abiye nou tou. Ala manke nou manke konfyans nan Bondye!",
    "Pa chaje t\u00E8t nou ak yon bann keksyon: Kisa n\u0027 pral manje? Kisa n\u0027 pral bw\u00E8? Kisa n\u0027 pral mete sou nou?",
    "Tout bagay sa yo, se moun l\u00F2t nasyon yo k\u0027ap kouri d\u00E8y\u00E8 yo tout tan. Men nou menm, nou gen yon Papa nan sy\u00E8l la ki konnen nou bezwen tout bagay sa yo.",
    "Pito nou chache bay bagay peyi Wa ki nan sy\u00E8l la premye plas nan lavi nou, chache viv jan Bondye vle l\u0027 la anvan. L\u00E8 sa a, Bondye va ban nou tout l\u00F2t bagay sa yo tou.",
    "Se sa ki f\u00E8, pa chaje t\u00E8t nou pou denmen, paske denmen va gen zaf\u00E8 pa li. Chak jou gen kont chay pa yo."
  ],
  [
    "Pa jije moun pou Bondye pa jije nou,",
    "paske Bondye va jije nou menm jan nou jije l\u00F2t yo. Mezi nou s\u00E8vi pou mezire l\u00F2t yo, se li menm menm Bondye va s\u00E8vi pou mezire nou tou.",
    "Poukisa pou w\u0027ap gade ti pay ki nan je fr\u00E8 ou, epi ou pa w\u00E8 gwo bout bwa ki nan je pa ou la?",
    "Ou menm ki gen yon gwo bout bwa nan je ou la, kouman ou ka di fr\u00E8 ou: Kite m\u0027 wete ti pay ki nan je ou la?",
    "Ipokrit! Wete gwo bout bwa a ki nan je pa ou la anvan. Apre sa, wa w\u00E8 kl\u00E8 pou ou ka wete ti pay ki nan je fr\u00E8 ou la.",
    "Piga nou bay chen bagay yo mete apa pou Bondye. Piga nou jete b\u00E8l grenn p\u00E8l nou yo devan kochon. Si nou f\u00E8 sa, kochon yo va mache sou yo, epi y\u0027a vire sou nou vin dechire nou.",
    "Mande, y\u0027a ban nou. Chache, n\u0027a jwenn. Frape, y\u0027a louvri pou nou.",
    "Paske, nenp\u00F2t moun ki mande va resevwa. Moun ki chache va jwenn. y\u0027a louvri pou moun ki frape.",
    "Eske gen yonn nan nou ki va bay pitit li yon w\u00F2ch si li mande l\u0027 yon pen?",
    "Eske la ba li yon koul\u00E8v si pitit li mande l\u0027 yon pwason?",
    "Si nou menm ki mechan jan nou mechan an, nou konn bay pitit nou yo bon bagay, nou pa bezwen mande si Papa nou ki nan sy\u00E8l la p\u0027ap ban nou bon bagay l\u00E8 nou mande li.",
    "Tou sa nou vle l\u00F2t moun f\u00E8 pou nou, nou menm tou f\u00E8 l\u0027 pou yo. Se sa lalwa Moyiz la ak liv pwof\u00E8t yo mande nou f\u00E8.",
    "Antre nan p\u00F2t jis la. Paske, p\u00F2t ki laj la, chemen ki fasil la ap mennen nou tou dwat nan lanm\u00F2. Gen anpil moun ki pase ladan li.",
    "Men, p\u00F2t ki jis la, chemen ki difisil la ap mennen nou tou dwat nan lavi. Pa gen anpil moun ki jwenn li.",
    "Pran prekosyon nou ak fo pwof\u00E8t yo. Yo pran p\u00F2z ti mouton yo l\u00E8 y\u0027ap vin sou nou, men nan fon k\u00E8 yo, se b\u00E8t devoran yo ye.",
    "n\u0027a rekon\u00E8t yo sou sa y\u0027ap f\u00E8. Yo pa keyi rezen sou pye pikan. Ni yo pa keyi fig frans sou pye rak\u00E8t.",
    "Yon bon pyebwa bay bon donn. Men, yon move pyebwa bay move donn.",
    "Yon bon pyebwa pa ka bay move donn. Nitou yon move pyebwa pa ka bay bon donn.",
    "Nenp\u00F2t pyebwa ki pa bay bon donn, yo pral koupe sa jete nan dife.",
    "Konsa tou, n\u0027a rekon\u00E8t fo pwof\u00E8t yo sou sa y\u0027ap f\u00E8.",
    "Se pa tout moun k\u0027ap plede di m\u0027: M\u00E8t, M\u00E8t, ki pral antre nan peyi Wa ki nan sy\u00E8l la, men se s\u00E8lman moun ki f\u00E8 volonte Papa m\u0027 ki nan sy\u00E8l la.",
    "L\u00E8 jou sa a va rive, anpil moun va di m\u0027: M\u00E8t, M\u00E8t, se sou non ou nou t\u0027ap bay mesaj ki soti nan Bondye a. Se sou non ou nou te chase move lespri yo. Se sou non ou nou te f\u00E8 anpil mirak.",
    "L\u00E8 sa a, m\u0027a di yo: Mwen pa t\u0027 janm konnen nou. Wete k\u00F2 nou sou mwen, nou menm k\u0027ap f\u00E8 sa ki mal.",
    "Konsa, moun ki tande paw\u00F2l mwen fenk sot di a, epi ki f\u00E8 sa mwen mande li f\u00E8 a, l\u0027ap tankou yon moun lespri ki bati kay li sou w\u00F2ch.",
    "Lapli tonbe, dlo desann, gwo van soufle sou kay la ak tout f\u00F2s. Kay la pa tonbe, paske yo te moute fondasyon kay la sou w\u00F2ch.",
    "Men, moun ki tande paw\u00F2l mwen fenk sot di a, epi ki pa f\u00E8 sa mwen mande li f\u00E8 a, l\u0027ap tankou yon moun fou ki bati kay li sou sab.",
    "Lapli tonbe, dlo desann, gwo van soufle sou kay la ak tout f\u00F2s: kay la tonbe, li fini n\u00E8t ale.",
    "L\u00E8 Jezi fin di paw\u00F2l sa yo, foul moun yo te sezi tande sa l\u0027 t\u0027ap moutre yo.",
    "Se pa t\u0027 menm jan ak dir\u00E8kt\u00E8 lalwa yo, paske li te pale ak yo tankou yon moun ki otorize."
  ],
  [
    "Apre sa, Jezi desann soti sou ti m\u00F2n lan, yon gwo foul moun t\u0027ap mache d\u00E8y\u00E8 li.",
    "L\u00E8 sa a, yon nonm ki te gen lal\u00E8p pwoche b\u00F2 kote l\u0027, li tonbe ajenou devan Jezi, li di l\u0027 konsa: M\u00E8t, si ou vle, ou kapab geri mwen.",
    "Jezi lonje men l\u0027, li manyen nonm lan, li di l\u0027: Wi, mwen vle. Se pou ou geri. Menm l\u00E8 a, lal\u00E8p la kite li.",
    "Apre sa, Jezi di l\u0027: Piga ou di pesonn sa. Men, ale f\u00E8 pr\u00E8t yo w\u00E8 ki jan ou ye. Apre sa, wa ofri sa Moyiz te bay l\u00F2d ofri a. Konsa, wa bay tout moun pr\u00E8v ou geri.",
    "Antan Jezi t\u0027ap antre lavil Kap\u00E8naw\u00F2m, yon kaptenn lame women an vin b\u00F2 kote li. Li mande l\u0027 yon s\u00E8vis. Li di l\u0027 konsa:",
    "M\u00E8t, domestik mwen an kouche lakay, li paralize n\u00E8t, l\u0027ap soufri anpil.",
    "Jezi di l\u0027 konsa: Mwen pral geri l\u0027 pou ou.",
    "Men kaptenn lan reponn li: M\u00E8t, mwen pa merite pou ou antre lakay mwen. Men, annik bay yon l\u00F2d ase, domestik mwen an va geri.",
    "Mwen menm k\u0027ap pale av\u00E8 ou la a, mwen sou z\u00F2d ch\u00E8f, mwen gen s\u00F2lda sou z\u00F2d mwen tou. L\u00E8 m\u0027 di yonn ale, li ale. L\u00E8 m\u0027 di yon l\u00F2t vini, li vini. L\u00E8 m\u0027 di domestik mwen an f\u00E8 sa, li f\u00E8 li.",
    "L\u00E8 Jezi tande paw\u00F2l sa yo, li sezi. Li di moun ki t\u0027ap mache d\u00E8y\u00E8 li yo: Sa m\u0027ap di nou la a, se vre wi: mwen poko janm jwenn yon moun nan p\u00E8p Izray\u00E8l la ki gen konfyans nan Bondye tankou nonm sa a.",
    "Mwen p\u0027ap kache di nou sa: anpil moun va soti nan peyi sol\u00E8y leve ak nan peyi sol\u00E8y kouche, y\u0027a vin chita sou tab ansanm ak Abraram, ak Izarak, ak Jak\u00F2b nan Peyi Wa ki nan sy\u00E8l la.",
    "Men, moun ki pou ta antre nan Peyi Wa a, y\u0027ap voye yo jete dey\u00F2 nan f\u00E8nwa. Se la va gen r\u00E8l, se la moun va manje dan yo.",
    "Apre sa, Jezi di kaptenn lan: Ale lakay ou. Tout bagay ap pase pou ou jan ou kw\u00E8 l\u0027 la. Menm l\u00E8 a, domestik la te geri.",
    "Apre sa, Jezi ale lakay Py\u00E8. Li jwenn b\u00E8lm\u00E8 Py\u00E8 a kouche ak lafy\u00E8v.",
    "Jezi manyen men madanm lan, lamenm lafy\u00E8v la kite li. Madanm lan leve, li resevwa li.",
    "L\u00E8 sol\u00E8y fin kouche, yo mennen anpil moun ki te gen move lespri sou yo bay Jezi. Li annik pale ak move lespri yo, li chase yo. Li te geri tout moun malad yo tou.",
    "Se konsa paw\u00F2l pwof\u00E8t Ezayi te di a rive vre: Li pran enfimite nou yo sou li. Li pote maladi nou yo sou do li.",
    "Jezi w\u00E8 li te nan mitan yon gwo foul moun. Li bay l\u00F2d pou yo janbe l\u00F2t b\u00F2 lanm\u00E8 a.",
    "Men, yon dir\u00E8kt\u00E8 lalwa pwoche b\u00F2 kote l\u0027, li di l\u0027 konsa: M\u00E8t, m\u0027ap swiv ou tout kote ou prale.",
    "Jezi reponn li: Chat mawon gen twou yo. Zwezo k\u0027ap vole nan sy\u00E8l la gen nich yo. Men, Moun Bondye voye nan lach\u00E8 a pa gen kote pou l\u0027 poze t\u00E8t li.",
    "Yon l\u00F2t nan disip yo di li: M\u00E8t, p\u00E8m\u00E8t mwen al antere papa m\u0027 anvan.",
    "Men Jezi di li: Swiv mwen. Kite moun mouri antere moun mouri yo.",
    "Jezi moute nan kann\u00F2t la, disip li yo pati av\u00E8k li.",
    "Antan yo sou lanm\u00E8 a, yo rete konsa yon gwo van vin leve. Lanm lanm\u00E8 yo t\u0027ap kouvri kann\u00F2t la. Jezi menm t\u0027ap d\u00F2mi l\u00E8 sa a.",
    "Disip yo pwoche b\u00F2 kote li. Yo souke l\u0027, yo f\u00E8 l\u0027 leve. Yo di l\u0027 konsa: M\u00E8t, sove nou non. Se mouri n\u0027ap mouri.",
    "Jezi di yo: Poukisa nou p\u00E8 konsa? Ala moun manke konfyans! Apre sa, Jezi leve kanpe, li pale byen f\u00F2 ak van an ansanm ak dlo a. Lamenm yon gwo kalmi f\u00E8t.",
    "Mesye yo te sezi anpil. Yo di konsa: Ki kalite moun sa a menm, pou jouk van ak dlo lanm\u00E8 obeyi li?",
    "L\u00E8 Jezi rive l\u00F2t b\u00F2 lanm\u00E8 a, nan peyi Gadarenyen yo, de moun soti nan mitan tonm m\u00F2 yo, yo vin devan li. Mesye sa yo te gen move lespri sou yo. Yo te sit\u00E8lman move pesonn pa t\u0027 kapab pase nan chemen sa a.",
    "Yo tou de pran rele ansanm: Ey, Pitit Bondye a. Kisa nou gen av\u00E8 ou? Eske ou vin isit la pou f\u00E8 n\u0027 soufri anvan l\u00E8 nou?",
    "Toupre kote yo te ye a, te gen yon bann kochon ki t\u0027ap chache manje pou yo manje.",
    "Move lespri yo mande Jezi: Tanpri, si ou vle chase nou, voye nou sou bann kochon sa yo.",
    "Jezi di yo: Ale non. Move lespri yo soti sou de mesye yo, yo antre nan kochon yo. Menm l\u00E8 a, tout bann kochon yo pran degrengole desann fal\u00E8z la, y al neye t\u00E8t yo nan lanm\u00E8.",
    "Moun ki t\u0027ap gade kochon yo pran kouri. Y ale lavil la, yo rakonte tou sa ki te pase ansanm ak sa ki te rive de mesye yo ki te gen move lespri sou yo.",
    "L\u00E8 sa a, tout moun lavil la soti vin jwenn Jezi. L\u00E8 yo w\u00E8 l\u0027, yo mande li: Tanpri souple, ale f\u00E8 wout ou."
  ],
  [
    "Jezi moute nan kann\u00F2t la, li tounen l\u00F2t b\u00F2 lanm\u00E8 a ank\u00F2, nan lavil kote l\u0027 te ye a.",
    "Se konsa, yo pote ba li yon nonm paralize kouche sou yon kabann. Jezi w\u00E8 jan moun yo te gen konfyans nan li, li di nonm paralize a: Pran kouraj, pitit mwen, peche ou yo padonnen.",
    "L\u00E8 sa a, k\u00E8k dir\u00E8kt\u00E8 lalwa di nan k\u00E8 yo: Nonm sa a ap pale mal sou Bondye.",
    "Men, Jezi te gen tan konnen sa ki t\u0027ap pase nan t\u00E8t yo. Li di yo: Poukisa n\u0027ap f\u00E8 move lide konsa nan t\u00E8t nou?",
    "Kisa ki pi fasil pou m\u0027 di: Peche ou yo padonnen, osinon: Leve mache?",
    "Enben, m\u0027ap f\u00E8 nou konnen mwen menm, Moun Bondye voye nan lach\u00E8 a, mwen gen pouvwa sou lat\u00E8 pou m\u0027 padonnen peche. Li vire, li di nonm paralize a: Leve kanpe, pran kabann ou, ale lakay ou.",
    "Nonm lan leve kanpe vre, li ale lakay li.",
    "L\u00E8 moun yo w\u00E8 sa, yo tout te p\u00E8, yo f\u00E8 lwanj Bondye dapre li te bay l\u00E8z\u00F2m kalite pouvwa sa a.",
    "Jezi kite kote l\u0027 te ye a. Antan li t\u0027ap pase konsa, li w\u00E8 yon nonm yo te rele Matye ki te chita nan biwo kontribisyon an. Jezi di l\u0027 konsa: Swiv mwen. Matye annik leve, li swiv Jezi.",
    "Pita, Jezi t\u0027ap manje nan kay la. Te gen anpil p\u00E8sept\u00E8 kontribisyon ak moun k\u0027ap f\u00E8 sa ki mal ki te vin chita sou tab av\u00E8 l\u0027 ansanm ak disip li yo.",
    "Farizyen yo w\u00E8 sa, yo di disip li yo: Poukisa M\u00E8t nou an ap manje konsa ak p\u00E8sept\u00E8 kontribisyon ansanm ak moun k\u0027ap f\u00E8 sa ki mal yo?",
    "Jezi tande sa, li di yo: Si yon moun ansante, li pa bezwen d\u00F2kt\u00E8. Se moun malad ki bezwen d\u00F2kt\u00E8.",
    "Ale non, chache konprann sans paw\u00F2l sa yo ki nan Liv la: Mwen vle pou nou gen k\u00E8 sansib. Mwen pa bezwen b\u00E8t n\u0027ap ofri pou touye pou mwen yo. Paske, mwen pa vin rele moun k\u0027ap mache dwat devan Bondye, men moun k\u0027ap f\u00E8 sa ki mal yo.",
    "Disip Jan Batis yo pwoche b\u00F2 kot Jezi, yo di li: Nou menm ak farizyen yo, nou f\u00E8 j\u00E8n. Men, poukisa disip ou yo pa f\u00E8 j\u00E8n tou?",
    "Jezi reponn yo: Eske zanmi yon nonm k\u0027ap marye kapab nan lapenn toutotan nonm k\u0027ap marye a la ak yo? Non, pa vre? Men, l\u00E8 l\u00E8 a va rive pou l\u0027 pa nan mitan yo ank\u00F2, se l\u00E8 sa a y\u0027a f\u00E8 j\u00E8n.",
    "Pesonn pa pyese yon vye rad ak yon moso twal n\u00E8f. Paske, py\u00E8s n\u00E8f la va pati ak moso nan rad la. L\u00E8 sa a, rad la chire pi mal.",
    "Konsa tou, yo pa mete diven ki fenk f\u00E8t nan vye veso f\u00E8t an po. Si ou f\u00E8 sa, veso an po yo gen pou pete, diven an gen pou koule at\u00E8; epi ou p\u00E8di veso yo tou. Men, yo mete diven ki f\u00E8k f\u00E8t nan veso an po ki fenk f\u00E8t tou. Konsa, ni diven an ni veso an po yo ap byen kons\u00E8ve.",
    "Antan Jezi t\u0027ap pale konsa ak moun yo, yonn nan ch\u00E8f jwif yo vin rive, li mete ajenou devan Jezi. Li di li: Pitit fi mwen an f\u00E8k mouri. Men, vin mete men ou sou li pou li ka viv.",
    "Jezi leve, li swiv nonm lan. Disip li yo te ale av\u00E8 l\u0027 tou.",
    "L\u00E8 sa a, yon fanm ki te malad pwoche pa d\u00E8y\u00E8 Jezi. Li te gen p\u00E8disyon depi douzan. Li manyen reb\u00F2 rad Jezi a,",
    "paske li t\u0027ap di nan k\u00E8 l\u0027: Si m\u0027 ka manyen rad li s\u00E8lman, m\u0027a geri.",
    "Jezi vire t\u00E8t li, li w\u00E8 fanm lan. Li di l\u0027 konsa: Pran kouraj, mafi. Konfyans ou nan Bondye ap geri ou. Menm l\u00E8 a, fanm lan geri.",
    "L\u00E8 Jezi rive kay ch\u00E8f la, li w\u00E8 mizisyen yo ki t\u0027ap pare pou lant\u00E8man an, ansanm ak yon foul moun ki t\u0027ap f\u00E8 anpil bri.",
    "Jezi di yo: Tout moun, soti. Tifi a pa mouri. Se d\u00F2mi l\u0027ap d\u00F2mi. Yo pran pase l\u0027 nan betiz.",
    "L\u00E8 foul moun yo fin soti, Jezi antre nan chanm lan. Li pran men tifi a. Lamenm, tifi a leve.",
    "Nouv\u00E8l la gaye nan tout peyi a.",
    "Jezi kite kote l\u0027 te ye a. Antan li t\u0027ap pase yon kote, de av\u00E8g pran mache d\u00E8y\u00E8 li. Yo t\u0027ap rele: Pitit David, gen pitye pou nou!",
    "L\u00E8 Jezi rive nan kay la, av\u00E8g yo pwoche b\u00F2 kote li. Jezi di yo: Eske nou kw\u00E8 mwen ka f\u00E8 sa pou nou? Yo reponn li: Wi, M\u00E8t.",
    "L\u00E8 sa a, li manyen je yo, li di: Se pou sa f\u00E8t pou nou jan nou kw\u00E8 l\u0027 la.",
    "Je yo louvri. Jezi pale byen sev\u00E8 ak yo, li di yo: Tande byen, piga pesonn konn sa.",
    "Men, ale yo ale, yo pran nonmen non l\u0027 toupatou nan peyi a.",
    "Antan av\u00E8g yo taprale, k\u00E8k l\u00F2t moun mennen yon nonm bay Jezi. Nonm sa a te b\u00E8b\u00E8, paske li te gen yon move lespri sou li.",
    "Chase Jezi chase move lespri a, b\u00E8b\u00E8 a pran pale. Foul moun yo te sezi anpil. Yo t\u0027ap di: Nou poko janm w\u00E8 bagay konsa nan peyi Izray\u00E8l.",
    "Men, farizyen yo t\u0027ap di: Se ch\u00E8f move lespri yo ki ba l\u0027 pouvwa pou chase move lespri yo.",
    "Jezi t\u0027ap mache nan tout lavil yo ak tout ti bouk yo. Li t\u0027ap moutre moun yo anpil bagay nan sinag\u00F2g yo. Li t\u0027ap f\u00E8 konnen Bon Nouv\u00E8l Peyi kote Bondye Wa a. Li t\u0027ap geri tout kalite maladi ak tout kalite enfimite.",
    "L\u00E8 Jezi w\u00E8 tout bann moun sa yo, k\u00E8 l\u0027 f\u00E8 l\u0027 mal pou yo paske li w\u00E8 yo te bouke, yo te dekouraje, tankou yon bann mouton san gad\u00F2.",
    "L\u00E8 sa a, li di disip li yo: Rek\u00F2t la anpil, men manke travay\u00E8 pou ranmase l\u0027.",
    "Mande m\u00E8t jaden an pou li voye travay\u00E8 nan jaden l\u0027 lan."
  ],
  [
    "Jezi rele douz disip li yo. Li ba yo pouvwa pou chase move lespri ak pouvwa pou geri tout kalite maladi ak enfimite.",
    "Men non douz ap\u00F2t yo: Premye a se te Simon (li te ba l\u0027 yon ti non: Py\u00E8) ak Andre, fr\u00E8 li. Te gen Jak, pitit Zebede, ak Jan, fr\u00E8 li.",
    "Te gen Filip ak Bat\u00E8lmi, Toma ak Matye, p\u00E8sept\u00E8 kontribisyon an, Jak, pitit Alfe a, ak Tade.",
    "Te gen Simon, patriy\u00F2t la ak Jida Iskari\u00F2t, nonm ki te lage Jezi nan men l\u00E8nmi l\u0027 yo.",
    "Jezi voye douz mesye yo ale, li ba yo l\u00F2d sa a: Piga n\u0027 ale nan peyi moun l\u00F2t nasyon yo. Pa antre nan lavil Samari yo.",
    "Okontr\u00E8, ale tout kote n\u0027a jwenn moun ras Izray\u00E8l yo ki p\u00E8di.",
    "Sou tout wout nou, bay mesaj sa a: Gouv\u00E8nman Wa ki nan sy\u00E8l la pr\u00E8t pou rive.",
    "Geri moun ki malad. F\u00E8 moun mouri yo leve. Geri moun ki malad ak lal\u00E8p. Chase move lespri yo. Se gratis nou resevwa, se gratis tou pou nou bay.",
    "Pa pran ni l\u00F2, ni lajan, ni k\u00F2b kwiv mete nan p\u00F2ch nou.",
    "Nou pa bezwen pote sak pou vwayaj la. Pa mete de rad sou nou, pa pran ni soulye, ni baton. Paske, yon travay\u00E8 merite pou yo ba l\u0027 manje.",
    "L\u00E8 nou rive nan yon lavil, osinon nan yon ti bouk, mande si gen moun ki vle resevwa nou. Rete lakay li jouk l\u00E8 nou pati.",
    "L\u00E8 n\u0027ap antre nan kay la, n\u0027a di: Benediksyon Bondye sou kay la.",
    "Si moun nan kay la resevwa nou, benediksyon nou an va desann sou li. Men, si l\u0027 pa vle resevwa nou, benediksyon an va tounen vin jwenn nou.",
    "Si yo pa vle resevwa nou, si yo pa vle koute paw\u00F2l nou, soti nan kay la, osinon nan lavil la, al f\u00E8 wout nou. Souke pousy\u00E8 pye nou.",
    "Sa m\u0027ap di nou la a, se vre wi: Jou jijman an, y\u0027ap peni moun lavil sa a pi r\u00E8d pase moun S\u00F2d\u00F2m ak moun Gom\u00F2.",
    "Gade, mesye! M\u0027ap voye nou tankou mouton nan mitan chen mawon. Se sak f\u00E8, se pou nou sou prigad nou tankou pentad, se pou nou inonsan tankou pijon.",
    "Pran prekosyon nou ak tout moun; paske y\u0027a trennen nou devan tribinal, y\u0027a bat nou ak kout fw\u00E8t nan sinag\u00F2g yo.",
    "y\u0027a f\u00E8 nou konpar\u00E8t devan ch\u00E8f gouv\u00E8nman ak devan wa pout\u00E8t mwen, pou nou kapab s\u00E8vi m\u0027 temwen devan yo ak devan moun l\u00F2t nasyon yo.",
    "Men, l\u00E8 y\u0027a mennen nou nan tribinal, pa bat k\u00F2 nou chache sa n\u0027a gen pou n\u0027 di, ni jan n\u0027a gen pou n\u0027 pale. L\u00E8 l\u00E8 a va rive, Bondye va mete nan bouch nou sa n\u0027a gen pou n\u0027 di.",
    "Paske, se pa nou menm ki va pale, men se Lespri Papa nou an ki va mete paw\u00F2l nan bouch nou.",
    "Fr\u00E8 va denonse fr\u00E8 pou f\u00E8 touye li. Papa va denonse pitit. Pitit va leve kont papa ak manman pou f\u00E8 touye yo.",
    "Tout moun pral rayi nou pout\u00E8t mwen. Men, moun ki va kenbe f\u00E8m jouk sa kaba, se yo ki va sove.",
    "L\u00E8 y\u0027a p\u00E8sekite nou nan yon lavil, sove ale nan yon l\u00F2t. Sa m\u0027ap di nou la a, se vre wi: Moun Bondye voye nan lach\u00E8 a va gen tan vini anvan n\u0027a fin mache nan tout lavil ki nan peyi Izray\u00E8l la.",
    "Yon el\u00E8v pa pi f\u00F2 pase m\u00E8t li. Nitou, yon domestik pa pi grann\u00E8g pase patwon li.",
    "Si yon el\u00E8v rive f\u00F2 tankou m\u00E8t li, sa kont pou li; si yon domestik rive tankou patwon li, sa kont pou li. Si yo rele m\u00E8t kay la B\u00E8lzeboul, se pa l\u00F2t moun nan kay la yo p\u0027ap bay pi move non toujou!",
    "Se sak f\u00E8 nou pa bezwen p\u00E8 pesonn. Pa gen anyen ki kache ki p\u0027ap dekouvri yon l\u00E8. Nanpwen sekr\u00E8 ki p\u0027ap devwale.",
    "Tou sa m\u0027ap di nou nan f\u00E8nwa, nou menm repete l\u0027 gwo lajounen. Tou sa yo di nou nan z\u00F2r\u00E8y, mache bay li nan tout kalfou.",
    "Nou pa bezwen p\u00E8 moun ki kapab touye k\u00F2 nou, men ki pa kapab touye nanm nou. Se Bondye pou nou p\u00E8 pito, paske li menm li kapab detwi nanm nou ansanm ak tout k\u00F2 nou nan lanf\u00E8.",
    "Eske yo pa vann ti zwazo de pou senk k\u00F2b? Malgre sa, pa gen yon s\u00E8l ki tonbe at\u00E8 san Papa nou pa konnen.",
    "Pou nou menm menm, ata grenn cheve nan t\u00E8t nou, yo tout konte.",
    "Se sak f\u00E8, nou pa bezwen p\u00E8 menm: nou vo pi plis pase anpil ti zwazo.",
    "Moun ki va kanpe pou mwen devan l\u00E8z\u00F2m, mwen menm tou, m\u0027a kanpe pou li devan Papa m\u0027 ki nan sy\u00E8l la.",
    "Men tou, moun ki va kanpe devan l\u00E8z\u00F2m pou di li pa konnen m\u0027, mwen menm tou, m\u0027a kanpe devan Papa m\u0027 ki nan sy\u00E8l la, m\u0027a di mwen pa konnen l\u0027.",
    "Pa mete nan t\u00E8t nou se lap\u00E8 mwen vin mete sou lat\u00E8; mwen pa vin mete lap\u00E8, men mwen vin mete divizyon.",
    "Mwen vin mete divizyon ant pitit gason ak papa yo, ant pitit fi ak manman yo, ant b\u00E8lfi ak b\u00E8lm\u00E8 yo.",
    "Se pw\u00F2p fanmi nou ki va pi gwo l\u00E8nmi nou.",
    "Moun ki renmen papa l\u0027 osinon manman l\u0027 plis pase m\u0027 pa kapab moun pa m\u0027. Moun ki renmen pitit gason l\u0027 osinon pitit fi l\u0027 plis pase m\u0027 pa kapab moun pa m\u0027.",
    "Moun ki pa pran kwa l\u0027 pou l\u0027 swiv mwen, li pa kapab moun pa m\u0027 non plis.",
    "Moun k\u0027ap chache asire lavi l\u0027 va p\u00E8di li. Men, moun ki va p\u00E8di lavi l\u0027 pout\u00E8t mwen va jwenn li ank\u00F2.",
    "Moun ki resevwa nou, se mwen menm li resevwa. Moun ki resevwa mwen, li resevwa moun ki voye m\u0027 lan tou.",
    "Moun ki resevwa yon pwof\u00E8t Bondye paske se pwof\u00E8t Bondye li ye, moun sa a va resevwa rekonpans yo bay yon pwof\u00E8t. Moun ki resevwa yon nonm k\u0027ap mache dwat devan Bondye paske se yon moun dwat li ye, moun sa a va resevwa rekonpans yo bay yon moun k\u0027ap mache dwat.",
    "Sa m\u0027ap di nou la a, se vre wi: Nenp\u00F2t moun ki va bay yonn nan ti piti sa yo menm yon gode dlo fr\u00E8t paske se disip mwen li ye, moun sa a p\u0027ap p\u00E8di rekonpans li."
  ],
  [
    "L\u00E8 Jezi fin bay douz disip li yo tout l\u00F2d sa yo, li kite kote li te ye a, li pati, li ale nan l\u00F2t lavil peyi a. Li t\u0027ap mache bay mesaj la, li t\u0027ap moutre moun yo anpil bagay.",
    "Antan Jan Batis te nan prizon, li tande pale travay Kris la t\u0027ap f\u00E8. Li voye k\u00E8k patizan pa l\u0027 ale mande Jezi:",
    "Eske se ou ki moun nou konnen ki gen pou vini an, osinon \u00E8ske nou dwe tann yon l\u00F2t?",
    "Jezi reponn yo: Ale rakonte bay Jan sa nou tande ak sa nou w\u00E8:",
    "Je av\u00E8g yo louvri, moun ki t\u0027ap bwete yo mache byen, moun ki te gen maladi lal\u00E8p yo geri, moun ki te soud\u00E8 yo tande, moun ki te mouri yo leve. P\u00F2v yo tande Bon Nouv\u00E8l la.",
    "Benediksyon pou moun ki pa jwenn nan mwen okazyon pou tonbe nan peche.",
    "L\u00E8 patizan Jan yo al f\u00E8 wout yo, Jezi pran pale ak foul la sou Jan. Li di yo konsa: Sa nou te al w\u00E8 nan dez\u00E8 a? Yon pye wozo van t\u0027ap souke? Non.",
    "Men, kisa nou te al w\u00E8 menm? Yon nonm abiye ak b\u00E8l rad? Ala, moun ki mete b\u00E8l rad, se kay wa a yo jwenn yo.",
    "Many\u00E8 di m\u0027 kisa nou te al w\u00E8 menm? Yon pwof\u00E8t? Wi, mwen menm mwen di nou: li pi plis pase yon pwof\u00E8t.",
    "Men sa ki te ekri sou Jan: Men m\u0027ap voye mesaje m\u0027 lan devan ou. Li va louvri chemen an devan pou ou.",
    "Sa m\u0027ap di nou la a, se vre wi: Nan tout moun ki f\u00E8t sou lat\u00E8 pa gen yonn ki pi konsekan pase Jan Batis. Malgre sa, moun ki pi piti nan Peyi Wa ki nan sy\u00E8l la, pi konsekan pase l\u0027.",
    "Depi sou tan Jan Batis jouk j\u00F2di a, Peyi Wa ki nan sy\u00E8l la anba gwo goumen. Se moun ki konn goumen k\u0027ap antre ladan l\u0027.",
    "Anvan Jan Batis te rive, tout pwof\u00E8t yo ansanm ak lalwa Moyiz la te pale sou Peyi Bondye a.",
    "Si nou vle kw\u00E8 l\u0027: Jan Batis se Eli ki te gen pou vini an.",
    "Si nou gen z\u00F2r\u00E8y pou n\u0027 tande, tande.",
    "Ak ki moun mwen ta konpare moun k\u0027ap viv nan tan al\u00E8kile yo? Yo sanble timoun ki chita sou plas piblik, yonn ap rele l\u00F2t pou di l\u0027 konsa:",
    "Nou jwe mizik cho pou nou ak fif nou, nou pa danse. Nou chante chante ki tris pou nou, nou pa kriye.",
    "Jan Batis vini, li pa manje, li pa bw\u00E8, yo di li gen yon move lespri sou li.",
    "Mwen menm, Moun Bondye voye nan lach\u00E8 a, mwen vini, mwen manje, mwen bw\u00E8, yo di: Gade yon nonm! Se manje ak bw\u00E8 ase li konnen! Se zanmi p\u00E8sept\u00E8 kontribisyon ak moun k\u0027ap f\u00E8 sa ki mal li ye! Men tou, l\u00E8 nou w\u00E8 rezilta sa Bondye f\u00E8, nou rekon\u00E8t se li menm nan bon konprann li ki gen rezon.",
    "L\u00E8 sa a, Jezi pran f\u00E8 moun lavil kote l\u0027 te f\u00E8 pif\u00F2 mirak li yo repw\u00F2ch, paske yo pa t\u0027 tounen vin jwenn Bondye.",
    "Li di yo: Mal\u00E8 pou nou, moun lavil Korazen! Mal\u00E8 pou nou moun lavil Betsayda! Paske, si mirak ki f\u00E8t nan mitan nou yo, se nan mitan lavil Tir ak lavil Sidon yo te f\u00E8t, gen lontan moun sa yo ta mete rad sak sou yo. Yo ta kouvri k\u00F2 yo ak sann dife pou f\u00E8 w\u00E8 yo vle tounen vin jwenn Bondye.",
    "Se pout\u00E8t sa m\u0027ap di nou: Jou jijman an, y\u0027a peni nou pi r\u00E8d pase moun lavil Tir ak moun lavil Sidon yo.",
    "Nou menm tou, moun lavil Kap\u00E8naw\u00F2m: nou ta vle yo leve nou jouk nan sy\u00E8l la? Enben, y\u0027a desann nou jouk anba kote m\u00F2 yo ye a. Paske, si mirak ki f\u00E8t nan mitan nou yo, se nan mitan lavil Sod\u00F2m yo te f\u00E8t, li ta la jouk j\u00F2di a.",
    "Se pout\u00E8t sa m\u0027ap di nou: Jou jijman an, y\u0027a peni nou pi r\u00E8d pase moun lavil Sod\u00F2m yo.",
    "L\u00E8 sa a, Jezi di: O Papa, ou menm ki m\u00E8t sy\u00E8l la ak t\u00E8 a, mwen di ou m\u00E8si anpil dapre bagay ou te kache nan je gwo save ak moun lespri yo ou devwale yo bay ti piti yo.",
    "Wi, Papa mwen, sa pase konsa paske se konsa ou te vle li.",
    "Papa m\u0027 renm\u00E8t mwen tout bagay. Pesonn pa konn kil\u00E8s moun Pitit la ye, esepte Papa a. Konsa tou, pesonn pa konn kil\u00E8s moun Papa a ye, esepte Pitit la, ak moun Pitit la vle f\u00E8 konnen li.",
    "Vini jwenn mwen, nou tout ki bouke, nou tout ki anba chay, m\u0027a soulaje nou.",
    "Pran jouk mwen, mete l\u0027 sou zep\u00F2l nou. Pran leson nan men mwen. Paske mwen dou, mwen toujou soum\u00E8t mwen tout bon devan Bondye. Konsa, n\u0027a viv ak k\u00E8 poze.",
    "Paske, jouk m\u0027ap ban nou an fasil pou pote, chay m\u0027ap ban nou an pa lou."
  ],
  [
    "K\u00E8k jou apre sa, Jezi t\u0027ap pase nan yon jaden ble. Se te yon jou repo. Disip li yo te grangou. Se konsa yo pran keyi grap ble, yo t\u0027ap manje grenn yo.",
    "L\u00E8 farizyen yo w\u00E8 sa, yo di l\u0027 konsa: Gade. Disip ou yo ap f\u00E8 bagay lalwa nou pa p\u00E8m\u00E8t moun f\u00E8 gwo jou repo.",
    "Jezi reponn yo: Eske nou pa li sa David te f\u00E8 yon jou li te grangou, li menm ak moun pa l\u0027 yo?",
    "Li antre nan kay Bondye a, li pran pen yo te ofri bay Bondye a, li manje. Dapre lalwa nou an, ni li menm David ni moun ki te av\u00E8 l\u0027 yo pa t\u0027 gen dwa manje pen sa yo. Se pr\u00E8t yo s\u00E8lman ki gen dwa sa a.",
    "Osinon, \u00E8ske nou pa li sa ki ekri nan lalwa Moyiz la: Jou repo, pr\u00E8t yo ki des\u00E8vis nan tanp lan pa respekte lalwa repo a, men yo pa koupab pou sa?",
    "Enben, m\u0027ap di nou sa: Isit la, gen yon bagay ki pi konsekan pase tanp lan.",
    "Si nou te konnen sans paw\u00F2l sa yo ki nan Liv la: Mwen vle pou nou gen k\u00E8 sansib, mwen pa bezwen ofrann b\u00E8t n\u0027ap f\u00E8 pou mwen yo, nou pa ta kondannen moun ki inonsan.",
    "Paske, mwen menm, Moun Bondye voye nan lach\u00E8 a, se m\u00E8t jou repo a mwen ye.",
    "Jezi kite kote l\u0027 te ye a, li antre nan yonn nan sinag\u00F2g yo.",
    "Te gen yon nonm ki te gen yon men p\u00F2k nan asanble a. Moun ki te la yo t\u0027ap chache okasyon pou yo te ka di Jezi f\u00E8 bagay ki mal. Se konsa yo mande l\u0027: Eske lalwa nou an p\u00E8m\u00E8t yo geri moun jou repo?",
    "Jezi reponn yo: Si yonn nan nou gen yon s\u00E8l mouton, si mouton sa a tonbe nan yon twou byen fon yon jou repo, \u00E8ske li p\u0027ap rale l\u0027 mete dey\u00F2?",
    "Bon. Eske yon moun pa vo pi plis pase yon mouton? Konsa nou w\u00E8, lalwa nou an p\u00E8m\u00E8t nou f\u00E8 byen pou yon moun jou repo.",
    "L\u00E8 sa a, li di nonm lan: Lonje men ou. Nonm lan lonje men li. Latou, men an vin byen tankou l\u00F2t la.",
    "Farizyen yo soti nan sinag\u00F2g la, y al mete t\u00E8t yo ansanm pou w\u00E8 ki jan pou yo f\u00E8 touye Jezi.",
    "Men, l\u00E8 Jezi vin konn sa, li kite kote l\u0027 te ye a. Yon gwo foul moun t\u0027ap mache dey\u00E8 li. Li geri tout moun malad yo.",
    "Men, li te pale sev\u00E8 ak yo pou yo pa t\u0027 di ki moun li te ye.",
    "Tou sa pase konsa, pou paw\u00F2l pwof\u00E8t Ezayi te di a te ka rive vre:",
    "Bondye pale, li di konsa: Men s\u00E8vit\u00E8 m\u0027 lan, se mwen menm ki chwazi li. Men moun mwen renmen anpil la. Li f\u00E8 k\u00E8 m\u0027 kontan anpil. m\u0027a mete Lespri m\u0027 sou li, la f\u00E8 tout nasyon yo konnen jijman mwen.",
    "Li p\u0027ap diskite ak p\u00E8sonn, li p\u0027ap rele sou p\u00E8sonn. Yo p\u0027ap janm tande l\u0027 f\u00E8 diskou nan lari.",
    "Li p\u0027ap fin kase pye wozo ki panche a. Li p\u0027ap tenyen lanp ki pr\u00E8t pou mouri a. L\u0027ap f\u00E8 sa konsa, jouk tan li va f\u00E8 jistis Bondye a kanpe n\u00E8t.",
    "L\u00E8 sa a, tout nasyon yo va mete espwa yo nan li.",
    "Apre sa, yo mennen yon nonm bay Jezi. Nonm lan pa t\u0027 ka w\u00E8, li pa t\u0027 ka pale, paske li te gen yon move lespri sou li. Jezi geri nonm lan. Lamenm, nonm lan pale, li w\u00E8.",
    "Foul moun yo te sezi anpil. Yo t\u0027ap di: Nou pa kw\u00E8 se pitit David la sa?",
    "L\u00E8 farizyen yo tande sa, yo di: Si nou w\u00E8 nonm sa a ap chase move lespri, se paske B\u00E8lzeboul, ch\u00E8f move lespri yo, ba l\u0027 pouvwa pou sa.",
    "Men, Jezi te konnen sa ki te nan t\u00E8t yo, li di yo: Yon peyi ki gen divizyon ladan l\u0027, pou moun yo ap goumen yonn ak l\u00F2t, peyi sa a la pou l\u0027 dispar\u00E8t. Si gen divizyon nan yon lavil osinon nan yon fanmi, pou moun yo ap f\u00E8 lag\u00E8 yonn ak l\u00F2t, ni lavil sa a, ni fanmi sa a pa la pou lontan.",
    "Si Satan ap chase moun ki pou li yo, Satan ap goumen ak pw\u00F2p t\u00E8t li. Pouvwa Satan an pa la pou lontan.",
    "Si se B\u00E8lzeboul ki ban m\u0027 pouvwa pou chase move lespri, patizan nou yo, ak ki pouvwa yo menm yo chase move lespri? Se pout\u00E8t sa, se yo menm menm k\u0027ap ban nou t\u00F2.",
    "Men, si se avek Lespri Bondye m\u0027ap chase move lespri yo, sa vle di pouvwa Gouv\u00E8nman Bondye ki wa a gen tan rive sou nou.",
    "Pesonn pa ka antre lakay yon nonm vanyan pou v\u00F2l\u00F2 byen l\u0027 yo, si li pa mare nonm vanyan an anvan. L\u00E8 li fin mare l\u0027, se at\u00F2 la kapab piye kay la.",
    "Moun ki pa av\u00E8k mwen, se kont mwen yo ye. Moun ki p\u0027ap ede m\u0027 ranmase, se gaye y\u0027ap gaye.",
    "Se pout\u00E8t sa, m\u0027ap di nou: Bondye va padonnen moun tout peche yo va f\u00E8, tout move paw\u00F2l ki va soti nan bouch yo. Men, kanta moun ki va pale mal sou Sentespri a, pa gen padon pou yo.",
    "Moun ki pale mal sou Moun Bondye voye nan lach\u00E8 a, y\u0027a padonnen l\u0027. Men, moun ki pale mal sou Sentespri a, li p\u0027ap jwenn padon ni koulye a, ni nan tan k\u0027ap vini apre sa a.",
    "Si pyebwa a bon, l\u0027ap bay bon donn. Si pyebwa a pa bon, li p\u0027ap bay bon donn. Yo rekon\u00E8t kalite yon pyebwa sou donn li bay.",
    "Bann v\u00E8men! nou tw\u00F2 mechan. Bon paw\u00F2l pa ka soti nan bouch nou. Sa ki nan k\u00E8 yon moun, se sa ki soti nan bouch li.",
    "Yon nonm ki bon, se bon bagay ase li ka rale soti nan tou sa li genyen ki bon yo. Konsa tou, yon nonm ki mechan, se move bagay ase li ka rale soti nan tou sa li genyen ki move yo.",
    "M\u0027ap di nou sa: Jou jijman an, moun gen pou rann kont pou tout paw\u00F2l yo di yo pa t\u0027 bezwen di.",
    "Paske, se dapre paw\u00F2l ou y\u0027a jije ou: Se paw\u00F2l ou k\u0027ap di si ou inonsan, osinon si ou koupab.",
    "L\u00E8 sa a, k\u00E8k dir\u00E8kt\u00E8 lalwa ansanm ak k\u00E8k farizyen pran lapaw\u00F2l. Yo di Jezi: M\u00E8t, nou ta renmen w\u00E8 ou f\u00E8 yon mirak pou moutre se Bondye ki ba ou pouvwa sa a.",
    "Jezi reponn yo: Moun al\u00E8kile yo, atout yo mechan, atout yo vire do bay Bondye, men y\u0027ap mande mirak! Men, yo p\u0027ap jwenn l\u00F2t mirak pase mirak pwof\u00E8t Jonas la.",
    "Menm jan Jonas te pase twa jou twa nwit nan vant gwo pwason an, konsa tou Moun Bondye voye nan lach\u00E8 a gen pou pase twa jou twa nwit anba t\u00E8.",
    "Jou jijman an, moun lavil Neniv yo va leve kanpe, y\u0027a f\u00E8 kondannen moun al\u00E8kile yo. Paske yo menm, yo te tounen vin jwenn Bondye l\u00E8 Jonas te f\u00E8 yo konnen mesaj li a. Men, isit la gen bagay ki pi konsekan pase Jonas.",
    "Jou jijman an, larenn peyi ki nan sid la va leve kanpe, la f\u00E8 yo kondannen moun al\u00E8kile yo. Paske, li te soti byen lwen, jouk nan d\u00E8nye bout lat\u00E8, pou l\u0027 te vin tande b\u00E8l paw\u00F2l bon konprann Salomon yo. Men, isit la gen bagay ki pi konsekan pase Salomon.",
    "L\u00E8 yon move lespri soti sou yon moun, li al pwonmennen toupatou nan savann yo, l\u0027ap chache yon kote pou l\u0027 pran repo. Men, li pa jwenn.",
    "L\u00E8 sa a, li di nan k\u00E8 l\u0027: M\u0027ap tounen lakay mwen, kote m\u0027 soti a. L\u00E8 l\u0027 rive, li jwenn nonm lan tankou yon kay ki vid, men byen bale, byen ranje.",
    "L\u00E8 konsa, li ale, li pran s\u00E8t l\u00F2t lespri ki pi move pase l\u0027, lespri yo vin ansanm av\u00E8 l\u0027, yo antre nan kay la, yo rete. L\u00E8 sa a, kondisyon moun lan vin pi mal pase jan l\u0027 te ye anvan an. Enben, se sa ki pral rive move moun k\u0027ap viv al\u00E8kile yo.",
    "Jezi t\u0027ap pale ak foul moun yo toujou l\u00E8 manman l\u0027 ak fr\u00E8 l\u0027 yo vin rive. Yo rete dey\u00F2, yo t\u0027ap chache yon jan pou yo te pale av\u00E8 l\u0027.",
    "Se konsa yon moun di Jezi: Men manman ou ak fr\u00E8 ou yo dey\u00F2 a. Yo ta renmen pale av\u00E8 ou.",
    "Men Jezi reponn moun ki te di l\u0027 sa a: Kil\u00E8s ki manman m\u0027? Kil\u00E8s ki fr\u00E8 m\u0027?",
    "L\u00E8 sa a, li lonje men l\u0027 sou disip li yo, li di: Gade non: men manman m\u0027 ak fr\u00E8 m\u0027 yo.",
    "Tout moun ki f\u00E8 sa Papa m\u0027 ki nan sy\u00E8l la mande pou yo f\u00E8, se moun sa yo ki fr\u00E8 m\u0027, ki s\u00E8 m\u0027, ki manman m\u0027."
  ],
  [
    "Menm jou sa a, Jezi soti nan kay la, li al chita b\u00F2 lanm\u00E8 a.",
    "Te sit\u00E8lman gen moun sanble tout b\u00F2 kote Jezi, li moute nan yon kann\u00F2t, li chita. Tout foul moun yo menm te rete kanpe sou rivaj la.",
    "Li t\u0027ap rakonte yo k\u00E8k parab\u00F2l pou l\u0027 te f\u00E8 yo konprann anpil bagay. Li t\u0027ap di yo konsa: Ala, yon moun soti pou l\u0027 ale simen grenn nan jaden l\u0027.",
    "Antan l\u0027ap simen grenn yo, k\u00E8k grenn tonbe b\u00F2 chemen an: zwazo vini, yo manje yo.",
    "Yon pati grenn tonbe nan mitan w\u00F2ch, kote ki pa t\u0027 gen anpil t\u00E8. Grenn sa yo leve byen vit, paske yo pa t\u0027 antre fon anba t\u00E8 a.",
    "Men, l\u00E8 sol\u00E8y la chofe, li boule ti plant yo, yo cheche, paske rasen yo pa t\u0027 fon.",
    "Yon l\u00F2t pati tonbe nan mitan pikan. Pikan yo grandi, yo toufe bon ti plant yo.",
    "Men, yon l\u00F2t pati ank\u00F2 tonbe nan bon t\u00E8; yo donnen. Genyen ki bay san grenn, l\u00F2t bay swasant, l\u00F2t bay trant.",
    "Apre sa, Jezi di yo: Si nou gen z\u00F2r\u00E8y pou n\u0027 tande, tande.",
    "Disip yo pwoche b\u00F2 kot Jezi, yo mande li: Poukisa ou pale an parab\u00F2l ak moun yo?",
    "Jezi reponn yo: Nou menm, Bondye f\u00E8 nou fav\u00E8 sa a pou nou konnen sekr\u00E8 Peyi Wa ki nan sy\u00E8l la. Men yo menm, yo pa resevwa fav\u00E8 sa a.",
    "Paske, moun ki genyen deja a, y\u0027a ba li ank\u00F2. Konsa, la gen plis pase sa l\u0027 bezwen an. Men, moun ki pa gen anyen an, y\u0027a wete nan men l\u0027 nimm ti sa l\u0027 te genyen an.",
    "Se pout\u00E8t sa m\u0027ap pale an parab\u00F2l ak moun sa yo. Paske, l\u00E8 y\u0027ap gade yo pa w\u00E8, l\u00E8 y\u0027ap koute yo pa tande, ni yo pa konprann.",
    "Konsa, sa pwof\u00E8t Ezayi te di a rive vre pou yo: n\u0027a tande nan z\u00F2r\u00E8y nou, men, nou p\u0027ap konprann. n\u0027a gade ak je nou, men, nou p\u0027ap w\u00E8.",
    "Paske, lespri p\u00E8p sa a vin lou. Yo bouche z\u00F2r\u00E8y yo, yo f\u00E8men je yo, pou yo pa w\u00E8 ak je yo, pou yo pa tande nan z\u00F2r\u00E8y yo, pou yo pa konprann ak lespri yo, pou yo pa tounen vin jwenn mwen pou m\u0027 geri yo. Se Bondye ki pale konsa.",
    "Men, pou nou menm, benediksyon pou nou: paske nou w\u00E8 ak je nou, nou tande nan z\u00F2r\u00E8y nou.",
    "Sa m\u0027ap di nou la a, se vre wi: Anpil pwof\u00E8t ak anpil moun ki mache dwat devan Bondye te anvi w\u00E8 sa n\u0027ap w\u00E8 la a, men yo pa t\u0027 w\u00E8 li. Yo te anvi tande sa n\u0027ap tande la a, men yo pa t\u0027 tande li.",
    "Koulye a, koute. Men sa parab\u00F2l moun ki t\u0027ap simen an vle di.",
    "Moun ki tande paw\u00F2l ki pale sou Peyi Wa a men ki pa konprann li, yo sanble ak t\u00E8 b\u00F2 chemen an, kote k\u00E8k grenn te tonbe: Satan vini, li rache paw\u00F2l ki te simen nan k\u00E8 yo a.",
    "Gen l\u00F2t ki tankou t\u00E8 ki gen anpil w\u00F2ch la. L\u00E8 yo f\u00E8k tande paw\u00F2l la, yo resevwa l\u0027 ak k\u00E8 kontan.",
    "Men, yo pa kite l\u0027 pouse rasen nan k\u00E8 yo. Yo pa kenbe l\u0027 pou lontan. L\u00E8 yo tonbe anba t\u00E8t chaje ak p\u00E8sekisyon ak\u00F2z paw\u00F2l Bondye a, lamenm yo jwenn okazyon pou yo tonbe nan peche.",
    "Gen l\u00F2t ank\u00F2 ki resevwa paw\u00F2l la tankou grenn ki tonbe nan mitan pikan. Yo tande paw\u00F2l la, men traka lavi ak anvi gen lajan, tou sa toufe paw\u00F2l la, kif\u00E8 yo pa ka bay anyen menm.",
    "Moun ki resevwa paw\u00F2l la tankou grenn ki tonbe nan bon t\u00E8 a, se moun ki konprann paw\u00F2l la l\u00E8 yo tande li. L\u00E8 sa a, yo donnen. Gen ladan yo ki bay san, yon l\u00F2t bay swasant, yon l\u00F2t bay trant.",
    "Jezi ba yo yon l\u00F2t parab\u00F2l ank\u00F2. Li di yo konsa: Peyi Wa ki nan sy\u00E8l la, se tankou yon moun ki te simen bon grenn nan jaden li.",
    "Men, yon jou lannwit, pandan tout moun t\u0027ap d\u00F2mi, yon l\u00E8nmi nonm lan vini, li simen move z\u00E8b nan mitan mayi yo. Apre sa, li ale.",
    "L\u00E8 mayi yo fin pouse, yo pran jete zepi. L\u00E8 sa a, move z\u00E8b la par\u00E8t tou.",
    "Moun ki t\u0027ap travay ak m\u00E8t jaden an vin di li: M\u00E8t, se pa bon grenn ase nou te simen nan jaden ou lan? Kote move z\u00E8b sa yo soti?",
    "Li reponn yo: Se yon l\u00E8nmi m\u0027 ki f\u00E8 sa. Travay\u00E8 yo mande li: Ou pa ta vle n\u0027 al rache move z\u00E8b yo?",
    "Li di yo: Non, poko f\u00E8 sa. Paske, antan n\u0027ap rache move z\u00E8b yo, nou ka derasinen mayi a av\u00E8k yo tou.",
    "Kite yo grandi ansanm jouk l\u00E8 rek\u00F2t la va rive. L\u00E8 sa a, m\u0027a di moun k\u0027ap ranmase rek\u00F2t la: Rache move z\u00E8b yo anvan. Mare yo f\u00E8 pak\u00E8t pou n\u0027 al boule. Mayi a menm, mete l\u0027 nan galata mwen.",
    "Li ba yo yon l\u00F2t parab\u00F2l ank\u00F2. Li di yo konsa: Peyi Wa ki nan sy\u00E8l la, se tankou yon ti grenn moutad yon nonm pran pou li al simen nan jaden li.",
    "Grenn moutad, se grenn ki pi piti nan tout grenn ki genyen. Men, l\u00E8 l\u0027 pouse, li pi gwo pase tout plant menm kalite av\u00E8k li. Li vin yon gwo pyebwa. Se konsa zwazo nan sy\u00E8l la vin f\u00E8 nich nan branch li yo.",
    "Li di yo yon l\u00F2t parab\u00F2l ank\u00F2: Peyi Wa ki nan sy\u00E8l la, se tankou ledven yon fanm pran, li mete nan senk mezi farin pou f\u00E8 tout pa t\u0027 la leve.",
    "Se av\u00E8k parab\u00F2l konsa Jezi t\u0027ap moutre foul moun yo tout bagay sa yo. Li pa t\u0027 louvri bouch li pou l\u0027 pa t\u0027 rakonte yo yon parab\u00F2l.",
    "Sa te pase konsa pou paw\u00F2l pwof\u00E8t la te di a te ka rive vre: Se an parab\u00F2l m\u0027ap pale ak yo. m\u0027a f\u00E8 yo konnen bagay ki te kache depi anvan Bondye te kreye lat\u00E8.",
    "Apre sa, Jezi kite foul moun yo d\u00E8y\u00E8, li antre nan kay la. Disip li yo pwoche b\u00F2 kote l\u0027, yo di l\u0027 konsa: Esplike nou parab\u00F2l move z\u00E8b nan jaden an.",
    "Li reponn yo: Moun ki simen bon grenn lan, se Moun Bondye voye nan lach\u00E8 a.",
    "Jaden an se lat\u00E8. Bon grenn yo, se moun ki f\u00E8 pati Peyi Wa a. Move z\u00E8b yo, se moun ki patizan Satan.",
    "L\u00E8nmi ki simen move z\u00E8b yo, se Satan. Sezon rek\u00F2t la, se l\u00E8 tout bagay va fini n\u00E8t la. Moun k\u0027ap ranmase rek\u00F2t la, se zanj Bondye yo.",
    "Menm jan yo te rache move z\u00E8b yo pou jete yo nan dife a, se konsa tou sa pral rive, l\u00E8 tout bagay va fini.",
    "Moun Bondye voye nan lach\u00E8 a va voye zanj li yo pou yo wete tout moun k\u0027ap f\u00E8 l\u00F2t moun f\u00E8 peche, ansanm ak moun k\u0027ap f\u00E8 sa ki mal. y\u0027a mete yo dey\u00F2 nan Peyi kote l\u0027 Wa a.",
    "Zanj yo va jete yo nan gwo founo k\u0027ap boule a. Se la va gen r\u00E8l, se la moun va manje dan yo.",
    "Men, l\u00E8 sa a, moun ki te mache dwat devan Bondye yo va klere tankou sol\u00E8y nan peyi Papa yo ki Wa a. Si nou gen z\u00F2r\u00E8y pou n\u0027 tande, tande. Parab\u00F2l ja lajan an",
    "Peyi Wa ki nan sy\u00E8l la, se tankou yon ja lajan ki te anba t\u00E8 nan yon jaden. Yon nonm rive jwenn li, li kouvri l\u0027 ank\u00F2. Li sit\u00E8lman kontan, li ale, li vann tou sa l\u0027 genyen, li tounen vin achte jaden an.",
    "Peyi Wa ki nan sy\u00E8l la, se tankou yon machann k\u0027ap chache b\u00E8l grenn p\u00E8l.",
    "L\u00E8 li jwenn yon b\u00E8l grenn p\u00E8l ki ch\u00E8 anpil, li ale, li vann tou sa l\u0027 genyen pou l\u0027 ka achte li.",
    "Peyi Wa ki nan sy\u00E8l la, se tankou yon privye yo voye nan lanm\u00E8. Li pran tout kalite pwason.",
    "L\u00E8 li fin plen, pech\u00E8 pwason yo rale l\u0027 sou b\u00F2 rivaj la. Yo chita, yo triye pwason yo: yo mete bon pwason yo nan panyen, yo jete sa ki pa bon yo nan lanm\u00E8 ank\u00F2.",
    "Se konsa sa pral rive tou l\u00E8 tout bagay va fini. Zanj Bondye yo va vini, y\u0027ap mete mechan yo yon b\u00F2, moun ki f\u00E8 sa ki byen yo yon b\u00F2.",
    "y\u0027a jete mechan yo nan gwo founo k\u0027ap boule a. Se la va gen r\u00E8l, se la moun va manje dan yo.",
    "Jezi mande disip li yo: Eske nou konprann tou sa? Yo reponn: Wi.",
    "L\u00E8 sa a, Jezi di yo: Se konsa, tout dir\u00E8kt\u00E8 lalwa ki tounen yon disip nan Peyi Wa ki nan sy\u00E8l la ap tankou yon m\u00E8t kay k\u0027ap rale met dey\u00F2 bagay li fenk achte ak bagay li gen depi lontan nan byen l\u0027 yo.",
    "L\u00E8 Jezi fin di parab\u00F2l sa yo, li kite kote l\u0027 te ye a.",
    "li ale nan lavil kote l\u0027 te grandi a. Li t\u0027ap moutre moun yo anpil bagay nan sinag\u00F2g la. Tout moun ki t\u0027ap koute l\u0027 te sezi anpil. Yo t\u0027ap di konsa: Ki b\u00F2 li pran konesans sa a! Kouman li f\u00E8 f\u00E8 tout mirak sa yo?",
    "Se pa pitit b\u00F2s chapant lan? Se pa Mari ki manman li? Se pa fr\u00E8 Jak, Joz\u00E8f, Simon ak Jid li ye?",
    "Apa tout s\u00E8 l\u0027 yo la av\u00E8k nou. Kote l\u0027 jwenn tout bagay sa yo?",
    "Se sak f\u00E8 yo te jwenn nan li okazyon tonbe nan peche. L\u00E8 sa a, Jezi di yo: Yon pwof\u00E8t jwenn resp\u00E8 toupatou, esepte nan peyi l\u0027 ak nan fanmi li.",
    "Se konsa Jezi pa t\u0027 f\u00E8 anpil mirak la, paske yo pa t\u0027 kw\u00E8 nan li."
  ],
  [
    "L\u00E8 sa a, Ew\u00F2d ki t\u0027ap gouv\u00E8nen nan peyi Galile tande pale sou Jezi.",
    "Li di moun ki t\u0027ap travay av\u00E8 l\u0027 yo: Se Jan Batis wi! Se li ki leve vivan nan lanm\u00F2. Se pout\u00E8t sa li ka f\u00E8 tout mirak sa yo.",
    "Se Ew\u00F2d menm ki te f\u00E8 arete Jan Batis. Li te f\u00E8 mare l\u0027 mete nan prizon pout\u00E8t Ewodyad, madanm Filip, fr\u00E8 li.",
    "Paske Jan te di Ew\u00F2d konsa: Ou pa gen dwa pran Ewodyad pou madanm ou.",
    "Ew\u00F2d te vle touye l\u0027, men li te p\u00E8 jwif yo, paske yo tout te pran Jan Batis pou yon pwof\u00E8t.",
    "Men, jou f\u00E8t Ew\u00F2d la, pitit fi Ewodyad la t\u0027ap danse devan tout envite yo. Sa te f\u00E8 Ew\u00F2d plezi anpil.",
    "L\u00E8 sa a, Ew\u00F2d s\u00E8mante l\u0027ap ba li nenp\u00F2t kisa li ta mande li.",
    "Pitit fi Ewodyad la menm koute kons\u00E8y manman l\u0027 te ba li, li di Ew\u00F2d: F\u00E8 pote t\u00E8t Jan Batis ban mwen koulye a sou yon plato.",
    "K\u00E8 wa a kase. Men, ak\u00F2z gwo s\u00E8man li te f\u00E8 devan tout envite yo, li bay l\u00F2d pou yo bay fi a sa l\u0027 te mande a.",
    "Se konsa, Ew\u00F2d voye koupe t\u00E8t Jan Batis nan prizon an.",
    "Yo pote t\u00E8t la vini sou yon plato, yo renm\u00E8t fi a li. Fi a menm pote l\u0027 bay manman li.",
    "Patizan Jan Batis yo vin pran k\u00F2 a, yo antere li. Apre sa, y al di Jezi sa ki te pase.",
    "L\u00E8 Jezi pran nouv\u00E8l sa a, li pati nan yon kann\u00F2t. Li te vle al yon kote ki pa gen moun pou l\u0027 te ka pou kont li. Men, moun yo vin konn sa. Yo kouri soti nan tout lavil yo, yo pran mache sou rivaj la ap swiv li.",
    "L\u00E8 Jezi desann soti nan kann\u00F2t la, li w\u00E8 tout foul moun yo. K\u00E8 l\u0027 f\u00E8 l\u0027 mal pou yo, li pran geri moun malad yo.",
    "L\u00E8 sol\u00E8y fin kouche, disip Jezi yo pwoche b\u00F2 kote l\u0027, yo di l\u0027 konsa: Li fin ta wi. Pa gen moun ki rete b\u00F2 isit la. Voye moun yo ale pou yo ka achte manje nan bouk yo.",
    "Jezi reponn yo: Yo pa bezwen ale. Ba yo manje nou menm.",
    "Men yo di li: Se senk pen ak de pwason ase nou gen la a.",
    "Jezi di yo: Pote yo ban mwen.",
    "Apre sa, li bay l\u00F2d f\u00E8 moun yo chita sou z\u00E8b la. Li pran senk pen yo ak de pwason yo, li leve je l\u0027 nan sy\u00E8l la, li di Bondye m\u00E8si. Li kase pen yo, li bay disip yo. Disip yo menm mache bay tout moun.",
    "Tout moun manje vant plen. Apre sa, disip yo plen douz panyen ak ti moso ki te rete, yo pote ale.",
    "Te gen senkmil (5,000) gason konsa ki te jwenn manje pou yo manje, san konte fanm ak timoun.",
    "Touswit apre sa, Jezi f\u00E8 disip li yo moute nan kann\u00F2t la, li voye yo devan l\u00F2t b\u00F2 lanm\u00E8 a. Li menm, li te rete d\u00E8y\u00E8 pou l\u0027 te voye moun yo ale.",
    "L\u00E8 li fin voye yo ale, li moute pou kont li sou yon ti m\u00F2n pou l\u0027 lapriy\u00E8. Sol\u00E8y te fin kouche, li te la toujou pou kont li.",
    "Kann\u00F2t la menm te gen tan yon bon distans sou lanm\u00E8 a. Men, lanm yo t\u0027ap bat li, paske van an te kontr\u00E8 pou yo.",
    "Douvan jou, Jezi pran mache sou dlo a pou li al jwenn yo.",
    "L\u00E8 disip yo w\u00E8 l\u0027 ap mache sou dlo a, yo te p\u00E8 anpil, yo t\u0027ap di: Se yon revenan. Yo pran rele t\u00E8lman yo te p\u00E8.",
    "Menm l\u00E8 a, Jezi di yo: Pran t\u00E8t nou. Se mwen menm. Nou pa bezwen p\u00E8.",
    "L\u00E8 sa a, Py\u00E8 di li: M\u00E8t, si se ou menm vre, di m\u0027 vin jwenn ou sou dlo a.",
    "Jezi di li: Vini non. Py\u00E8 soti nan kann\u00F2t la, li k\u00F2manse mache sou dlo a pou li al jwenn Jezi.",
    "Men, l\u00E8 Py\u00E8 w\u00E8 jan van an te f\u00F2, li p\u00E8. L\u00E8 sa a, li k\u00F2manse koule, li pran rele: M\u00E8t, sove m\u0027 non!",
    "Menm l\u00E8 a, Jezi lonje men l\u0027, li pran Py\u00E8, li di li: Gade jan ou manke konfyans. Poukisa ou pa te fin kenbe konfyans ou n\u00E8t?",
    "Yo tou de moute nan kann\u00F2t la, lamenm van an kase.",
    "L\u00E8 sa a, moun ki te nan kann\u00F2t la vin mete ajenou devan Jezi, yo di: Ou se pitit Bondye a vre.",
    "L\u00E8 yo fin janbe l\u00F2t b\u00F2 lanm\u00E8 a, yo f\u00E8 t\u00E8 nan peyi Jenezar\u00E8t.",
    "Moun peyi a rekon\u00E8t Jezi, yo voye nouv\u00E8l la nan tout rejyon an. Yo mennen tout malad yo ba li.",
    "Yo di Jezi: Tanpri souple, kite malad yo manyen b\u00F2 rad ou ase. Tout moun malad ki te manyen rad li te geri."
  ],
  [
    "L\u00E8 sa a, k\u00E8k farizyen ak dir\u00E8kt\u00E8 lalwa soti Jerizal\u00E8m, yo vin b\u00F2 kot Jezi. Yo di li:",
    "Poukisa disip ou yo pa swiv koutim granmoun lontan yo? Gade. Yo pa lave men yo anvan yo manje.",
    "Li reponn yo: Nou menm k\u0027ap pale a, poukisa n\u0027ap plede dezobeyi k\u00F2mandman Bondye yo pou nou swiv koutim pa nou yo?",
    "Tande byen. Bondye di nou konsa: Respekte papa ou ak manman ou. Li di ank\u00F2: Si yon moun pale papa l\u0027 osinon manman l\u0027 mal, se pou yo touye l\u0027.",
    "Men nou menm, nou di: Si yon moun di papa l\u0027 osinon manman l\u0027: Sa m\u0027 ta gen pou m\u0027 ba ou a, m\u0027 ofri l\u0027 bay Bondye,",
    "moun sa a pa bezwen f\u00E8 anyen pou papa l\u0027 osinon pou manman l\u0027. Se konsa, av\u00E8k koutim nou yo, nou f\u00E8 paw\u00F2l Bondye a pase pou anyen menm.",
    "Bann ipokrit! Ezayi te gen rezon l\u00E8 l\u0027 t\u0027ap pale sou nou, jan sa ekri a:",
    "Se nan bouch p\u00E8p sa a respekte mwen. Men, k\u00E8 yo byen lwen mwen.",
    "Se tan yo y\u0027ap p\u00E8di, l\u00E8 y\u0027ap f\u00E8 s\u00E8vis pou mwen. Paske, nan sa y\u0027ap di, se paw\u00F2l l\u00E8z\u00F2m y\u0027ap moutre moun.",
    "Apre sa, li rele foul moun yo, li di yo: Koute byen sa m\u0027ap di nou la a, many\u00E8 konprann sa:",
    "Se pa bagay ki antre nan bouch yon moun ki ka mete l\u0027 nan kondisyon pou l\u0027 pa ka s\u00E8vi Bondye. Men se sak soti nan bouch li ki ka mete l\u0027 nan kondisyon sa a.",
    "L\u00E8 sa a, disip li yo pwoche b\u00F2 kote l\u0027, yo di l\u0027 konsa: Ou konnen farizyen yo ofiske pout\u00E8t sa ou sot di la a.",
    "Jezi reponn yo: Si se pa Papa m\u0027 nan sy\u00E8l la ki plante yon plant, yo gen pou yo derasinen li.",
    "Pa okipe yo! Se yon bann av\u00E8g k\u0027ap mennen av\u00E8g par\u00E8y yo. Si yon av\u00E8g ap mennen yon l\u00F2t av\u00E8g, tou de gen pou tonbe nan menm twou a.",
    "Py\u00E8 pran lapaw\u00F2l, li di Jezi konsa: Esplike nou parab\u00F2l sa a non.",
    "Jezi di: Nou menm tou, nou san konprann toujou!",
    "Nou pa konprann paw\u00F2l sa a: Tout bagay ki antre nan bouch yon moun, sa pase nan vant li. Apre sa, li soti dey\u00F2.",
    "Men, bagay ki soti nan bouch yon moun, se nan k\u00E8 l\u0027 sa soti. Se bagay konsa ki mete yon moun nan kondisyon pou l\u0027 pa ka s\u00E8vi Bondye.",
    "Se nan k\u00E8 l\u0027 tout move lide soti, lide touye moun, lide f\u00E8 adilt\u00E8 ak tout l\u00F2t bagay ki pa dak\u00F2 ak volonte Bondye tankou lide v\u00F2l\u00F2, lide f\u00E8 manti sou moun, lide bay manti.",
    "Se bagay sa yo ki mete yon moun nan kondisyon pou l\u0027 pa ka s\u00E8vi Bondye. Men, keksyon manje san lave men, jan yo di l\u0027 la, sa pa ka mete yon moun nan kondisyon pou l\u0027 pa ka s\u00E8vi Bondye.",
    "Jezi kite kote l\u0027 te ye a, li ale nan z\u00F2n lavil Tir ak lavil Sidon.",
    "Se konsa, yon fanm, moun peyi Kanaran ki t\u0027ap viv nan z\u00F2n lan, vin jwenn li. Li pran rele: M\u00E8t, pitit wa David la, pitye pou mwen. Pitit fi m\u0027 lan gen yon move lespri sou li k\u0027ap fatige l\u0027 anpil.",
    "Men, Jezi pa okipe li menm. Disip li yo pwoche b\u00F2 kote l\u0027, yo di l\u0027 konsa: F\u00E8 l\u0027 ale non. Paske, l\u0027ap mache d\u00E8y\u00E8 nou, l\u0027ap plede rele nan z\u00F2r\u00E8y nou.",
    "Jezi reponn: Se s\u00E8lman pou moun ki p\u00E8di nan ras Izray\u00E8l la yo voye mwen.",
    "Men, fanm lan vini, li lage k\u00F2 l\u0027 nan pye Jezi, li di li konsa: M\u00E8t, f\u00E8 kich\u00F2y pou mwen non.",
    "Jezi reponn li: Sa pa bon pou m\u0027 wete pen nan bouch timoun yo pou m\u0027 jete l\u0027 bay chen.",
    "L\u00E8 sa a fanm lan di li: Se vre wi, M\u00E8t. Men, chen manje ti kal pen ki tonbe anba tab m\u00E8t li.",
    "L\u00E8 sa a, Jezi di li: Madanm. Ou gen konfyans anpil. Tout bagay ap pase pou ou jan ou vle l\u0027 la. Menm l\u00E8 a, pitit fi l\u0027 la geri.",
    "Jezi kite kote l\u0027 te ye a, li mache sou b\u00F2 lanm\u00E8 Galile a. Li moute sou yon ti m\u00F2n, li chita la.",
    "Yon bann moun vin jwenn li. Yo mennen moun k\u0027ap bwete, moun ki av\u00E8g, b\u00E8b\u00E8, enfim ansanm ak anpil l\u00F2t moun malad ank\u00F2. Yo mete yo nan pye Jezi. Jezi geri yo.",
    "Foul moun yo te sezi anpil l\u00E8 yo w\u00E8 sa: b\u00E8b\u00E8 yo pale, enfim yo geri, moun k\u0027ap bwete yo mache dwat, av\u00E8g yo w\u00E8. L\u00E8 sa a, yo pran f\u00E8 lwanj Bondye p\u00E8p Izray\u00E8l la.",
    "Jezi rele disip li yo, li di: K\u00E8 m\u0027 f\u00E8 m\u0027 mal pou moun sa yo. Sa f\u00E8 twa jou depi yo la av\u00E8 m\u0027, yo pa gen anyen pou yo manje ank\u00F2. Mwen pa vle voye yo ale konsa san manje. Yo ka tonbe febl\u00E8s nan chemen an.",
    "Disip yo mande li: Nan dez\u00E8 sa a, ki b\u00F2 pou nou jwenn pen pou bay tout moun sa yo manje?",
    "Jezi mande yo: Konbe pen nou gen konsa? Yo reponn li: Nou gen s\u00E8t pen ak k\u00E8k ti pwason.",
    "L\u00E8 sa a, Jezi f\u00E8 foul moun yo chita at\u00E8.",
    "Li pran s\u00E8t pen yo ak pwason yo, li di Bondye m\u00E8si, li kase yo an moso, li renm\u00E8t yo bay disip li yo. Disip yo menm mache bay tout moun.",
    "Tout moun te manje plen vant yo. Disip yo plen s\u00E8t panyen pote ale ak moso ki te rete yo.",
    "Te gen antou katmil (4.000) gason ki te jwenn manje pou yo manje, san konte fanm ak timoun.",
    "Apre sa, Jezi voye foul moun yo ale, li menm li moute nan kann\u00F2t la, li ale nan yon peyi yo rele Magadan."
  ],
  [
    "Farizyen yo ak sadiseyen yo pwoche b\u00F2 kot Jezi. Yo te vle pran l\u0027 nan p\u00E8len. Yo mande l\u0027 pou l\u0027 f\u00E8 yon mirak ki pou moutre se Bondye ki ba l\u0027 tout pouvwa sa a.",
    "Jezi reponn yo: L\u00E8 sol\u00E8y la pral kouche, nou di: Gade jan sy\u00E8l la wouj, tan an pral b\u00E8l. Nan granmaten nou di: J\u00F2di a l\u0027ap f\u00E8 lapli. Gade jan sy\u00E8l la kouvri, li tou wouj.",
    "Nou konn ki sans pou nou bay bagay k\u0027ap pase nan sy\u00E8l la. Poukisa, at\u00F2, nou pa konn ki sans pou nou bay bagay k\u0027ap pase sou lat\u00E8 koulye a?",
    "Moun al\u00E8kile yo, atout yo mechan, atout yo vire do bay Bondye, men y\u0027ap mande mirak! Men tou, yo p\u0027ap jwenn l\u00F2t mirak pase mirak Jonas la. Apre sa, li vire do l\u0027, li al f\u00E8 wout li.",
    "L\u00E8 disip yo janbe l\u00F2t b\u00F2 lanm\u00E8 a, yo te bliye pote pen.",
    "L\u00E8 sa a, Jezi di yo: F\u00E8 atansyon, pran prekosyon nou av\u00E8k ledven farizyen yo ansanm ak ledven sadiseyen yo.",
    "Disip yo yonn t\u0027ap di l\u00F2t: Se paske nou pa pote pen kif\u00E8 l\u0027ap di sa.",
    "Jezi vin konnen sa yo t\u0027ap di konsa. Li mande yo: Poukisa nou yonn ap di l\u00F2t se paske nou pa pote pen kif\u00E8 m\u0027ap di sa? Ala nou manke konfyans nan Bondye!",
    "Nou poko ka konprann toujou! Se bliye nou gen tan bliye l\u00E8 m\u0027 te separe senk pen bay senkmil (5.000) moun lan? Nou pa chonje konbe panyen nou te pote ale?",
    "Se bliye nou gen tan bliye l\u00E8 m\u0027 te separe s\u00E8t pen bay katmil (4.000) moun lan? Nou pa chonje konbe panyen nou te pote ale apre sa?",
    "Ki jan nou f\u00E8 konprann se sou pen mwen t\u0027ap pale nou, l\u00E8 mwen di nou: pran prekosyon nou ak ledven farizyen yo ansanm ak ledven sadiseyen yo?",
    "Se l\u00E8 sa a disip yo konprann li pa t\u0027 di yo pran prekosyon ak ledven yo f\u00E8 pen, men ak tout bagay farizyen yo ak sadiseyen yo t\u0027ap moutre moun.",
    "Apre sa, Jezi ale nan rejyon ki toupre lavil Sezare Filip la. Li mande disip li yo: Ki moun yo di mwen ye, mwen menm, Moun Bondye voye nan lach\u00E8 a?",
    "Yo reponn li: Gen moun ki di se Jan Batis ou ye. Gen l\u00F2t ki di ou se Eli. Gen l\u00F2t ank\u00F2 ki di ou se Jeremi osinon yonn nan pwof\u00E8t yo.",
    "Li di yo: Bon, nou menm, ki moun nou di mwen ye?",
    "Simon Py\u00E8 reponn: Ou se Kris la, Pitit Bondye vivan an.",
    "L\u00E8 sa a, Jezi di li: Ou w\u00E8 ou menm, Simon, pitit Jan an, ou se yon nonm Bondye beni. Paske, se pa moun ki f\u00E8 ou konn verite sa a. Men, se Papa m\u0027 ki nan sy\u00E8l la ki f\u00E8 sa pou ou.",
    "Mwen menm, men sa m\u0027ap di ou: Ou se yon w\u00F2ch, Py\u00E8. Se sou w\u00F2ch sa a m\u0027ap bati legliz mwen. Ata lanm\u00F2 p\u0027ap kapab f\u00E8 l\u0027 anyen.",
    "M\u0027ap ba ou kle Peyi Wa ki nan sy\u00E8l la. Tou sa ou va defann moun f\u00E8 sou lat\u00E8, yo p\u0027ap kapab f\u00E8 l\u0027 nan sy\u00E8l la non plis. Tou sa ou va p\u00E8m\u00E8t moun f\u00E8 sou lat\u00E8, y\u0027a kapab f\u00E8 l\u0027 nan sy\u00E8l la tou.",
    "Apre sa, li bay disip li yo l\u00F2d pou yo pa di pesonn se Kris la li ye.",
    "Depi l\u00E8 sa a, Jezi k\u00F2manse pale akl\u00E8 ak disip li yo, li di: F\u00F2k mwen moute lavil Jerizal\u00E8m. F\u00F2k mwen soufri anpil nan men ch\u00E8f fanmi yo, nan men ch\u00E8f pr\u00E8t yo, nan men dir\u00E8kt\u00E8 lalwa yo. Y\u0027ap f\u00E8 yo touye mwen. Men, sou twa jou, mwen gen pou m\u0027 leve soti vivan nan lanm\u00F2.",
    "L\u00E8 sa a, Py\u00E8 rele Jezi sou kote, li di l\u0027 konsa: Mande Bondye padon, M\u00E8t! Sa p\u0027ap rive ou.",
    "Men, Jezi vire t\u00E8t li, li di Py\u00E8 konsa: Wete k\u00F2 ou sou mwen, Satan. W\u0027ap chache f\u00E8 m\u0027 tonbe. Lide ou pa sou sa Bondye vle, men sou sa l\u00E8z\u00F2m ta vle.",
    "Apre sa, Jezi di disip li yo: Si yon moun vle mache d\u00E8y\u00E8 m\u0027, se pou li bliye t\u00E8t li. Se pou l\u0027 chaje kwa l\u0027 sou zep\u00F2l li, epi swiv mwen.",
    "Paske, moun ki ta vle sove lavi l\u0027 va p\u00E8di li. Men, moun ki va p\u00E8di lavi l\u0027 pout\u00E8t mwen, li va jwenn li ank\u00F2.",
    "Kisa sa ta s\u00E8vi yon moun pou l\u0027 ta genyen lemonn antye si l\u0027 p\u00E8di lavi li? Kisa yon moun kapab bay pou l\u0027 gen lavi?",
    "Konprann sa byen, Moun Bondye voye nan lach\u00E8 a gen pou l\u0027 tounen ak zanj li yo, nan tout b\u00E8l pouvwa Papa l\u0027 la. L\u00E8 sa a, li va bay chak moun sa yo merite dapre sa yo f\u00E8.",
    "Sa m\u0027ap di nou la a, se vre wi: Nan moun ki la koulye a, gen ladan yo ki p\u0027ap gen tan mouri san yo pa w\u00E8 Moun Bondye voye nan lach\u00E8 a tounen tankou yon wa k\u0027ap gouv\u00E8nen."
  ],
  [
    "Sis jou apre sa, Jezi pran Py\u00E8, Jak ak Jan, fr\u00E8 Jak la, li mennen yo pou kont yo sou t\u00E8t yon m\u00F2n byen wo.",
    "Antan Jezi te la, li pran chanje devan yo. Figi l\u0027 vin klere tankou sol\u00E8y la. Rad li vin blan tankou yon limy\u00E8.",
    "Twa disip yo w\u00E8 Moyiz ak Eli par\u00E8t, yo t\u0027ap pale ak Jezi.",
    "L\u00E8 sa a, Py\u00E8 pran lapaw\u00F2l, li di Jezi konsa: Met, sa bon n\u00E8t pou nou isit la. Si ou vle, m\u0027ap moute twa ti kay, yonn pou ou, yonn pou Moyiz ak yonn pou Eli.",
    "Antan Py\u00E8 t\u0027ap pale toujou, yon nwaj byen klere vin kouvri yo. Yo tande yon vwa soti nan nwaj la, li di: Sa se pitit mwen renmen anpil la. Li f\u00E8 k\u00E8 m\u0027 kontan anpil. Koute li.",
    "L\u00E8 disip yo tande vwa a yo tonbe fas at\u00E8 t\u00E8lman yo te p\u00E8.",
    "Men, Jezi pwoche b\u00F2 kote yo, li manyen yo, li di: Leve non, nou pa bezwen p\u00E8.",
    "Yo leve je yo, yo w\u00E8 Jezi te pou kont li.",
    "Antan yo t\u0027ap desann m\u00F2n lan, Jezi ba yo l\u00F2d sa a: Pa pale ak pesonn sou sa nou sot w\u00E8 a, jouk mwen menm, Moun Bondye voye nan lach\u00E8 a, m\u0027a leve soti vivan nan lanm\u00F2.",
    "Twa disip yo poze l\u0027 keksyon sa a: Poukisa dir\u00E8kt\u00E8 lalwa yo di se pou Eli vin anvan?",
    "Jezi reponn yo: Se vre. Eli gen pou l\u0027 vin anvan, pou l\u0027 mete tout bagay nan l\u00F2d.",
    "Men, m\u0027ap di nou sa: Eli vin deja. Men, yo pa t\u0027 rekon\u00E8t li, yo f\u00E8 l\u0027 tou sa yo te vle. Se onsa tou, yo gen pou yo maltrete Moun Bondye voye nan lach\u00E8 a.",
    "L\u00E8 sa a, disip yo vin konprann li t\u0027ap pale yo sou Jan Batis.",
    "L\u00E8 yo rive kote foul moun yo, yon nonm pwoche b\u00F2 kot Jezi, li lage k\u00F2 l\u0027 ajenou devan l\u0027, li di:",
    "M\u00E8t, gen pitye pou pitit gason m\u0027 lan. Li gen malkadi. L\u00E8 ou tande kriz la pran l\u0027 konsa, anpil fwa li tonbe nan dife osinon nan dlo.",
    "Mwen mennen l\u0027 bay disip ou yo, men yo pa t\u0027 kapab geri li.",
    "Jezi reponn: Ala moun san konfyans nan Bondye! Ala move moun! Jouk kil\u00E8 pou m\u0027 rete nan mitan nou? Jouk kil\u00E8 pou m\u0027 sip\u00F2te nou? Mennen ti gason an isit ban mwen.",
    "Jezi pale sev\u00E8 ak move lespri a. Lespri a soti. Menm l\u00E8 a, ti nonm lan geri.",
    "Apre sa, disip yo pwoche b\u00F2 kot Jezi, yo mande l\u0027 apa: Poukisa nou pa t\u0027 kapab chase move lespri sa a?",
    "Jezi di yo: Se paske nou manke konfyans nan Bondye. Sa m\u0027ap di nou la a, se vre wi: si nou te gen konfyans nan Bondye gwos\u00E8 yon ti grenn moutad, nou ta di ti m\u00F2n sa a: wete k\u00F2 ou la, al laba, li ta chanje plas. Pa gen anyen nou pa ta kapab f\u00E8.",
    "Men, kalite lespri sa yo, se f\u00F2s lapriy\u00E8 ak j\u00E8n ki pou f\u00E8 yo soti.",
    "Yon jou, antan tout disip yo te la ansanm nan peyi Galile, Jezi di yo: Mwen menm, Moun Bondye voye nan lach\u00E8 a, mwen gen pou m\u0027 tonbe anba men l\u00E8z\u00F2m.",
    "Yo pral touye m\u0027, men sou twa jou, m\u0027ap leve soti vivan nan lanm\u00F2. Sa te f\u00E8 disip yo lapenn anpil.",
    "L\u00E8 Jezi rive Kap\u00E8naw\u00F2m ak disip li yo, moun ki t\u0027ap ranmase lajan taks pou tanp lan pwoche b\u00F2 kot Py\u00E8, yo mande li: Eske m\u00E8t ou a peye lajan taks pou tanp lan?",
    "Py\u00E8 di: Li peye wi. Antan Py\u00E8 ap antre nan kay la, anvan li louvri bouch li, Jezi di l\u0027: Sa ou konprann nan sa, Simon? Ki moun ki gen pou peye dwa ak taks bay leta? Sitwayen peyi a, osinon etranje?",
    "Py\u00E8 reponn li: Etranje yo. L\u00E8 sa a, Jezi di li: Si se konsa, sitwayen yo egzan.",
    "Men, nou pa vle bay move egzanp: Ale b\u00F2 lanm\u00E8 a, voye yon zen nan dlo a. Rale premye pwason ki va m\u00F2de ladan l\u0027 lan. Louvri bouch li, wa jwenn yon py\u00E8s lajan, mezi pou peye taks pa m\u0027 ak taks pa ou. Pran l\u0027, al peye pou nou de."
  ],
  [
    "L\u00E8 sa a, disip yo pwoche b\u00F2 kote Jezi, yo mande li: Ki moun ki pi grann\u00E8g nan Peyi Wa ki nan sy\u00E8l la?",
    "Jezi rele yon timoun, li mete l\u0027 nan mitan yo.",
    "Li di: Sa m\u0027ap di nou la a, se vre wi: Si nou pa chanje, si nou pa tounen tankou yon timoun piti, nou p\u0027ap janm ka mete pye nou nan Peyi Wa ki nan sy\u00E8l la.",
    "Se pout\u00E8t sa, moun ki va soum\u00E8t t\u00E8t li devan Bondye, ki va tounen tankou timoun sa a, se li ki va pi grann\u00E8g nan Peyi Wa ki nan sy\u00E8l la.",
    "Nenp\u00F2t moun ki resevwa yon timoun tankou timoun sa a, se mwen menm li resevwa.",
    "Kanta moun ki f\u00E8 yonn nan timoun sa yo ki kw\u00E8 nan mwen tonbe nan peche, li ta pi bon pou li si yo ta mare yon gwo w\u00F2l moulen nan kou l\u0027 voye l\u0027 jete nan fon lanm\u00E8.",
    "Ala yon lapenn pou l\u00E8z\u00F2m! Pa manke bagay ki pou f\u00E8 yo tonbe nan peche! Wi! se vre, bagay sa yo ap toujou la. Men, mal\u00E8 pou moun ki lak\u00F2z bagay sa yo rive!",
    "Si se men ou osinon pye ou ki pou ta f\u00E8 ou tonbe nan peche, koupe l\u0027 voye jete byen lwen ou. Pito ou antre nan lavi a ak yon s\u00E8l men osinon ak yon s\u00E8l pye, pase pou ou rete ak de men ou osinon ak de pye ou, epi pou yo jete ou nan dife ki p\u0027ap janm fini an.",
    "Si se je ou ki pou ta f\u00E8 ou tonbe nan peche, rache li voye jete byen lwen ou. Pito ou antre nan lavi a ak yon s\u00E8l grenn je, pase pou ou rete ak tou de je ou epi pou yo jete ou nan dife lanf\u00E8 a.",
    "Atansyon: Piga nou meprize yon s\u00E8l nan ti piti sa yo. Paske m\u0027ap di nou sa: zanj gadyen yo ki nan sy\u00E8l la, se tout tan yo la devan Papa m\u0027 ki nan sy\u00E8l la.",
    "Paske, Moun Bondye voye nan lach\u00E8 a vin delivre sa ki te p\u00E8di.",
    "Sa nou konprann nan sa? Si yon nonm gen san mouton, epi li rete konsa li pa w\u00E8 yonn ladan yo, \u00E8ske li p\u0027ap kite katrevendizn\u00E8f l\u00F2t yo sou m\u00F2n lan, pou li ale chache mouton ki p\u00E8di a?",
    "Si l\u0027 rive jwenn li menm, se vre wi, sa m\u0027ap di nou la a, l\u0027ap pi kontan pou mouton sa a pase pou katrevendizn\u00E8f l\u00F2t yo ki pa t\u0027 p\u00E8di.",
    "Konsa tou, Papa nou ki nan sy\u00E8l la pa ta renmen w\u00E8 yon s\u00E8l nan ti piti sa yo rive p\u00E8di.",
    "Si fr\u00E8 ou f\u00E8 ou yon bagay ki mal, ale jwenn li, rele l\u0027 apa. F\u00E8 l\u0027 w\u00E8 sa li f\u00E8 a mal. Si li koute ou, se mete wa mete fr\u00E8 ou ank\u00F2 sou bon chemen.",
    "Men, si li pa vle koute ou, pran yonn osinon de l\u00F2t moun av\u00E8 ou. Konsa, tout bagay va regle sou depozisyon de osinon twa temwen.",
    "Si l\u0027 refize koute yo tou, l\u00E8 sa a wa di legliz la sa. Si l\u0027 refize koute legliz la, ou m\u00E8t gade l\u0027 tankou yon etranje pou ou, tankou yon p\u00E8sept\u00E8 kontribisyon.",
    "Se vre wi, sa m\u0027ap di nou la a: Tou sa n\u0027a defann moun f\u00E8 sou lat\u00E8, yo p\u0027ap kapab f\u00E8 l\u0027 nan sy\u00E8l la non plis. Tou sa n\u0027a p\u00E8m\u00E8t moun f\u00E8 sou lat\u00E8, y\u0027a kapab f\u00E8 l\u0027 nan sy\u00E8l la tou.",
    "Men sa m\u0027ap di nou ank\u00F2: Si de nan nou mete yo dak\u00F2 sou lat\u00E8 pou mande nenp\u00F2t ki bagay l\u00E8 y\u0027ap lapriy\u00E8, Papa m\u0027 ki nan sy\u00E8l la va ba yo li.",
    "Paske, chak fwa de ou twa moun mete t\u00E8t yo ansanm nan non mwen, m\u0027ap la nan mitan yo.",
    "L\u00E8 sa a, Py\u00E8 pwoche b\u00F2 kot Jezi, li di l\u0027 konsa: M\u00E8t, konbe fwa pou m\u0027 padonnen fr\u00E8 m\u0027 l\u00E8 li f\u00E8 m\u0027 yon bagay mal? S\u00E8t fwa konsa?",
    "Jezi reponn li: Non, Py\u00E8. Mwen pa di ou padonnen l\u0027 s\u00E8t fwa, men padonnen l\u0027 swasanndis fwa s\u00E8t fwa.",
    "Men ki jan sa ap pase nan Peyi Wa ki nan sy\u00E8l la: Se tankou yon wa ki te vle f\u00E8 regleman ak domestik li yo.",
    "Li te f\u00E8k k\u00F2manse f\u00E8 regleman an l\u00E8 yo mennen yonn ba li ki te dwe l\u0027 senkantmil (50.000) goud.",
    "Men, nonm lan pa t\u0027 gen dekwa peye tout lajan sa a. M\u00E8t la bay l\u00F2d pou yo vann li tankou esklav, li menm, madanm li, pitit li yo ansanm ak tou sa l\u0027 te genyen, pou peye d\u00E8t la.",
    "Domestik la tonbe ajenou devan m\u00E8t la, li di li: M\u00E8t, tanpri souple, pran yon ti pasyans pou mwen, m\u0027a peye ou tout lajan an.",
    "K\u00E8 m\u00E8t domestik la f\u00E8 l\u0027 mal, li kite lajan an la pou li, li kite l\u0027 ale.",
    "L\u00E8 domestik la soti, li kontre ak yon kanmarad ki te dwe l\u0027 san (100) goud. Li kenbe l\u0027, li pran trangle l\u0027, li di li: Peye m\u0027 sa ou dwe m\u0027 lan.",
    "Kanmarad la lage k\u00F2 l\u0027 at\u00E8, li di l\u00F2t la: Tanpri, pran yon ti pasyans pou mwen, m\u0027a peye ou.",
    "Men, l\u00F2t la pa tande. Li f\u00E8 mete kanmarad la nan prizon, pou jouk l\u00E8 li fin peye sa li dwe a.",
    "L\u00E8 l\u00F2t domestik yo w\u00E8 sak te rive, sa te f\u00E8 yo mal anpil. Y al rakonte m\u00E8t la sak te pase.",
    "L\u00E8 sa a, m\u00E8t la f\u00E8 rele domestik la. Li di l\u0027 konsa: Gade jan ou mechan! Mwen kite tout lajan sa a pou ou paske ou te mande m\u0027 f\u00E8 sa pou ou.",
    "Ou te dwe gen pitye pou kanmarad ou a menm jan mwen te gen pitye pou ou a.",
    "M\u00E8t la f\u00E8 gwo k\u00F2l\u00E8, li f\u00E8 mete msye nan prizon pou yo bat li jouk l\u00E8 li fin peye tou sa l\u0027 te dwe a.",
    "Se konsa Papa m\u0027 ki anwo nan sy\u00E8l la va aji ak nou, si nou pa padonnen fr\u00E8 nou yo ak tout k\u00E8 nou."
  ],
  [
    "L\u00E8 Jezi fin di paw\u00F2l sa yo, li kite peyi Galile a, li ale nan z\u00F2n peyi Jide ki l\u00F2t b\u00F2 larivy\u00E8 Jouden an.",
    "Yon gwo foul moun t\u0027ap swiv li. L\u00E8 l\u0027 rive, li geri malad yo.",
    "K\u00E8k farizyen pwoche b\u00F2 kot Jezi pou yo w\u00E8 si yo te ka pran l\u0027 nan p\u00E8len. Yo mande li: Eske lalwa nou p\u00E8m\u00E8t yon nonm kite ak madanm li pou nenp\u00F2t ki k\u00F2z?",
    "Jezi reponn yo: Eske nou pa li sa ki ekri nan Liv la? Nan konmansman, l\u00E8 Bondye t\u0027ap f\u00E8 moun, li te f\u00E8 yo gason ak fi.",
    "Apre sa li di: Se pout\u00E8t sa, gason an va kite papa l\u0027 ak manman l\u0027 pou l\u0027 mete t\u00E8t li ansanm ak madanm li. Yo tou de va f\u00E8 yon s\u00E8l k\u00F2.",
    "Konsa, yo pa de ank\u00F2, men yo f\u00E8 yon s\u00E8l k\u00F2. Se pout\u00E8t sa, pesonn moun pa gen dwa separe sa Bondye mete ansanm.",
    "Farizyen yo di li: Bon, poukisa Moyiz te bay l\u00F2d pou yon nonm ekri yon papye div\u00F2s voye bay madanm li, anvan pou l\u0027 kite av\u00E8 li?",
    "Jezi reponn yo: Se paske nou gen t\u00E8t di kif\u00E8 Moyiz te ban nou dwa kite ak madanm nou. Men, nan konmansman se pa t\u0027 konsa.",
    "Mwen menm, men sa m\u0027ap di nou: L\u00E8 yon nonm kite ak madanm li pou l\u0027 al marye ak yon l\u00F2t, li f\u00E8 adilt\u00E8, esepte si se pou lenkondite li ta kite ake madanm lan.",
    "Disip li yo di li: Si se konsa bagay la ye pou yon nonm ak madanm li, pito yon nonm pa marye.",
    "Jezi reponn yo: Se pa tout moun ki asepte paw\u00F2l sa a. Se s\u00E8lman moun Bondye bay pouvwa pou sa.",
    "Paske, gen anpil rezon ki ka enpoze yon nonm marye. Genyen ki f\u00E8t tou konsa: yo pa ka marye. Gen l\u00F2t, se moun ki mete yo nan eta sa a pou yo pa ka marye. Gen l\u00F2t ank\u00F2 ki pa marye pout\u00E8t Peyi Wa ki nan sy\u00E8l la. Si yon moun ka asepte paw\u00F2l sa a, se pou l\u0027 asepte li.",
    "L\u00E8 sa a, yo mennen k\u00E8k timoun piti bay Jezi pou l\u0027 te mete men l\u0027 sou t\u00E8t yo, pou l\u0027 te lapriy\u00E8 pou yo. Men, disip yo t\u0027ap di moun yo pa f\u00E8 sa.",
    "Jezi di yo: Kite timoun yo vin jwenn mwen non. Pa enpoze yo vini. Paske, Peyi Wa ki nan sy\u00E8l la, se pou tout moun ki tankou timoun sa yo li ye.",
    "Li mete men l\u0027 sou t\u00E8t yo. Apre sa, li pati, li kite kote l\u0027 te ye a.",
    "Yon nonm pwoche b\u00F2 kot Jezi, li di l\u0027 konsa: M\u00E8t, ki bon bagay mwen dwe f\u00E8 pou m\u0027 ka resevwa lavi ki p\u0027ap janm fini an?",
    "Jezi reponn li: Poukisa w\u0027ap poze m\u0027 keksyon sou sa ki bon? Se yon s\u00E8l ki bon. Si ou vle antre nan lavi a, se pou ou f\u00E8 sa k\u00F2mandman yo mande. Nonm lan mande li: Kil\u00E8s k\u00F2mandman sa yo?",
    "Jezi reponn li: Piga ou touye moun. Piga ou f\u00E8 adilt\u00E8. Piga ou v\u00F2l\u00F2. Piga ou bay manti.",
    "Respekte papa ou ak manman ou. Se pou ou renmen fr\u00E8 par\u00E8y ou tankou ou renmen t\u00E8t pa ou.",
    "Jennonm lan di li: Mwen swiv tout bagay sa yo. Kisa pou m\u0027 f\u00E8 ank\u00F2?",
    "Jezi di li: Si ou vle bon n\u00E8t san manke anyen, ale vann tou sa ou genyen, separe lajan an bay p\u00F2v. L\u00E8 sa a, wa gen yon rich\u00E8s nan sy\u00E8l la. Apre sa, vin swiv mwen.",
    "L\u00E8 jennonm lan tande paw\u00F2l sa yo, li vin kagou, li vire do l\u0027, li ale paske li te gen anpil byen.",
    "L\u00E8 sa a, Jezi di disip li yo: Sa m\u0027ap di nou la a, se vre wi. Sa ap difisil n\u00E8t pou yon nonm rich antre nan Peyi Wa ki nan sy\u00E8l la.",
    "M\u0027ap di nou sa ank\u00F2: L\u0027ap pi fasil pou gwo b\u00E8t yo rele chamo a pase nan je yon zegwi pase pou yon nonm rich antre nan Peyi Wa ki nan sy\u00E8l la.",
    "L\u00E8 disip yo tande sa, yo pa t\u0027 manke sezi, yo di: Nan kondisyon sa a, ki moun ki ka sove?",
    "Jezi gade yo, li di: Moun pa ka f\u00E8 sa, se vre. Men, pa gen anyen Bondye pa kapab f\u00E8.",
    "L\u00E8 sa a, Py\u00E8 di li: Men, koute non. Nou kite tout bagay pou nou swiv ou. Kisak pral rive nou?",
    "Jezi reponn yo: Se vre wi, sa m\u0027ap di nou la a: L\u00E8 Moun Bondye voye nan lach\u00E8 a va chita sou f\u00F2t\u00E8y li ak tout b\u00E8l pouvwa li, l\u00E8 tout bagay va chanje n\u00E8t, nou menm k\u0027ap swiv mwen, n\u0027a chita sou douz f\u00F2t\u00E8y tou, pou nou ka jije douz branch ras Izray\u00E8l la.",
    "Nenp\u00F2t moun ki va kite kay li, osinon fr\u00E8 l\u0027, osinon s\u00E8 l\u0027, osinon papa l\u0027, osinon manman l\u0027, osinon pitit li, osinon jaden l\u0027, pout\u00E8t mwen, moun sa a gen pou l\u0027 resevwa san (100) fwa plis pase sa, ansanm ak lavi ki p\u0027ap janm fini an.",
    "Anpil nan moun ki devan yo va rete d\u00E8y\u00E8. Anpil nan moun ki d\u00E8y\u00E8 yo va pran devan."
  ],
  [
    "Men ki jan sa ye nan Peyi Wa ki nan sy\u00E8l la: Se tankou yon m\u00E8t jaden rezen ki soti granmaten al chache moun vin travay nan jaden rezen l\u0027 lan.",
    "Li antann ak yo pou l\u0027 ba yo sa yo peye pou yon jounen travay. Li voye yo al travay nan jaden rezen an.",
    "Li soti ank\u00F2 v\u00E8 nev\u00E8 nan maten, li w\u00E8 k\u00E8k l\u00F2t moun ki te kanpe sou plas la san yo p\u0027ap f\u00E8 anyen.",
    "Li di yo: Nou menm tou, nou m\u00E8t al travay nan jaden rezen m\u0027 lan, m\u0027a peye nou pou sa n\u0027a f\u00E8.",
    "Epi y al travay nan jaden an. Apre sa, m\u00E8t jaden an soti ank\u00F2 v\u00E8 midi, ak yon l\u00F2t fwa ank\u00F2 v\u00E8 twaz\u00E8 nan apremidi, li f\u00E8 menm bagay la.",
    "Li te v\u00E8 senk\u00E8 nan apremidi l\u00E8 li soti ank\u00F2. Li jwenn k\u00E8k l\u00F2t moun ki te kanpe la sou plas la, li di yo: Poukisa nou rete tout jounen an la san f\u00E8 anyen konsa?",
    "Yo reponn li: Se paske pesonn pa ban nou travay. M\u00E8t la di yo: Enben, nou menm tou, nou m\u00E8t al travay nan jaden rezen m\u0027 lan.",
    "L\u00E8 sol\u00E8y fin kouche, m\u00E8t jaden an di jeran l\u0027 lan: Rele travay\u00E8 yo, peye yo lajan yo. K\u00F2manse ak sa ki te vin an d\u00E8nye yo pou fini ak premye yo.",
    "Mesye ki te antre nan travay v\u00E8 senk\u00E8 nan apremidi yo vini, yo chak yo resevwa lajan yon jounen travay.",
    "L\u00E8 mesye ki te la depi granmaten yo vin rive, yo te kw\u00E8 yo tapral resevwa plis. Men, yo chak resevwa lajan yon jounen travay tou.",
    "L\u00E8 yo resevwa lajan an, yo tonbe bougonnen sou do m\u00E8t jaden an.",
    "Yo di konsa: Moun sa yo vin an d\u00E8nye, yo travay yon s\u00E8l ti moman, epi ou peye yo menm lajan ak nou ki fatige k\u00F2 n\u0027 travay tout jounen an anba chal\u00E8 sol\u00E8y la.",
    "M\u00E8t la reponn yonn nan yo: Zanmi, mwen pa f\u00E8 ou okenn lenjistis. Nou te antann pou yon pri, pa vre?",
    "Enben, pran lajan ou, al f\u00E8 wout ou. Se mwen menm ki vle bay moun ki vin an d\u00E8nye yo menm lajan av\u00E8 ou.",
    "Eske m\u0027 pa gen dwa f\u00E8 sa m\u0027 vle ak lajan mwen? Osinon, \u00E8ske sa f\u00E8 ou mal si m\u0027 gen bon k\u00E8?",
    "Apre sa, Jezi di yo ank\u00F2: Se konsa moun ki d\u00E8y\u00E8 yo va pran devan, moun ki devan yo va rete d\u00E8y\u00E8 n\u00E8t.",
    "Apre sa, Jezi t\u0027ap moute Jerizal\u00E8m. Antan li t\u0027ap mache sou wout la, li pran douz disip li yo apa, li di yo:",
    "Tande. Men n\u0027ap moute Jerizal\u00E8m kote yo pral lage m\u0027, mwen menm Moun Bondye voye nan lach\u00E8 a, nan men ch\u00E8f pr\u00E8t yo ansanm ak dir\u00E8kt\u00E8 lalwa yo. Yo pral kondannen m\u0027 am\u00F2,",
    "y\u0027ap lage m\u0027 bay moun l\u00F2t nasyon yo. Etranje sa yo pral pase m\u0027 nan rizib, yo pral bat mwen ak kout fw\u00E8t, apre sa yo pral kloure m\u0027 sou yon kwa. Men, sou twa jou, m\u0027a leve soti vivan nan lanm\u00F2.",
    "L\u00E8 sa a, manman pitit Zebede yo pwoche b\u00F2 kote Jezi ak pitit li yo. Li bese t\u00E8t li byen ba devan Jezi pou mande l\u0027 yon fav\u00E8.",
    "Jezi di li: Kisa ou vle? Madanm lan reponn: Men de pitit mwen yo. Bay l\u00F2d pou yo chita, yonn sou b\u00F2 dwat ou, l\u00F2t la sou b\u00F2 g\u00F2ch ou, l\u00E8 ou va wa.",
    "Jezi reponn li? Nou pa konnen sa n\u0027ap mande la a. Eske nou kapab bw\u00E8 nan menm gode doul\u00E8 mwen gen pou m\u0027 bw\u00E8 a? Yo di li: Nou kapab.",
    "Jezi reponn yo: Se vre. n\u0027a bw\u00E8 nan gode m\u0027 lan. Men, kanta pou chita sou b\u00F2 dwat osinon sou b\u00F2 g\u00F2ch mwen an, se pa mwen ki bay sa. Plas sa yo, Papa m\u0027 rez\u00E8ve yo pou moun li vle.",
    "L\u00E8 dis l\u00F2t disip yo tande sa, yo pa t\u0027 manke fache sou de fr\u00E8 yo.",
    "Jezi rele yo, li di yo: Nou konnen ki jan ch\u00E8f nasyon yo trete p\u00E8p la tankou esklav. Grann\u00E8g yo renmen f\u00E8 moun santi jan yo gen pouvwa.",
    "Men, se pa konsa pou sa f\u00E8t nan mitan nou. Okontr\u00E8, si yonn nan nou ta vle vin grann\u00E8g, se pou l\u0027 s\u00E8vi nou tout.",
    "Si yonn nan nou ta vle ch\u00E8f, se pou l\u0027 esklav nou tout.",
    "Se konsa, mwen menm, Moun Bondye voye nan lach\u00E8 a, mwen pa vini pou moun rann mwen s\u00E8vis, men mwen vini pou m\u0027 rann moun s\u00E8vis. Wi, mwen vin bay lavi m\u0027 pou peye delivrans anpil moun.",
    "Antan yo t\u0027ap soti lavil Jeriko, yon gwo foul moun pran swiv Jezi.",
    "Te gen de av\u00E8g chita b\u00F2 chemen an. Yo annik tande se Jezi ki t\u0027ap pase, yo pran rele: M\u00E8t, pitit David la, pitye pou nou.",
    "Moun yo t\u0027ap kouri d\u00E8y\u00E8 yo pou f\u00E8 yo pe bouch yo. Men, yo t\u0027ap rele pi r\u00E8d: M\u00E8t, pitit David la, gen pitye pou nou!",
    "Jezi rete, li rele av\u00E8g yo, li mande yo: Kisa nou vle m\u0027 f\u00E8 pou nou?",
    "Yo di li: M\u00E8t, f\u00E8 nou w\u00E8 nan je nou ank\u00F2.",
    "K\u00E8 Jezi f\u00E8 l\u0027 mal pou yo, li manyen je yo. Menm l\u00E8 a de mesye yo w\u00E8, epi yo swiv Jezi."
  ],
  [
    "Yo t\u0027ap pwoche b\u00F2 lavil Jerizal\u00E8m, yo te gen tan rive nan bouk Betfaje, toupre m\u00F2n Oliv la. L\u00E8 sa a, Jezi voye de nan disip li yo,",
    "li di yo: Ale nan bouk ki devan nou an. Kou n\u0027a rive, n\u0027a jwenn yon manman bourik mare, ak yon jenn ti bourik av\u00E8k li. Lage yo, mennen yo ban mwen.",
    "Si yon moun di nou kich\u00F2y, n\u0027a reponn: Se M\u00E8t la ki bezwen yo. Menm l\u00E8 a, la kite nou ale ak yo.",
    "Sa te rive konsa pou paw\u00F2l pwof\u00E8t la te di a te ka rive vre:",
    "Ale di moun lavil Siyon yo: Gade, men wa nou an ap vin jwenn nou. Li san l\u00F2g\u00E8y, li moute yon bourik, yon ti bourik d\u00E8y\u00E8 manman.",
    "Disip yo ale, yo f\u00E8 tou sa Jezi te bay yo l\u00F2d f\u00E8 a.",
    "Yo mennen manman bourik la ak jenn ti bourik la, yo mete rad yo sou b\u00E8t yo, epi Jezi moute chita.",
    "Yon foul moun te tann rad yo at\u00E8 sou tout chemen an. Gen l\u00F2t menm ki te koupe branch bwa, yo mete yo at\u00E8 nan chemen an.",
    "Ni foul moun ki t\u0027ap mache devan Jezi a, ni moun ki t\u0027ap mache d\u00E8y\u00E8 l\u0027 yo, yo tout t\u0027ap rele: Lwanj pou Pitit David la! Benediksyon pou Moun ki vini nan non M\u00E8t la. Lwanj pou Bondye jouk anwo nan sy\u00E8l la!",
    "L\u00E8 Jezi antre lavil Jerizal\u00E8m, tout lavil la te t\u00E8t anba. Moun yo t\u0027ap mande: Ki moun nonm sa a ye menm?",
    "Foul moun yo menm t\u0027ap reponn yo: Se pwof\u00E8t Jezi, moun Nazar\u00E8t nan peyi Galile a.",
    "Jezi antre nan tanp Bondye a, li chase tout moun ki t\u0027ap vann ak tout moun ki t\u0027ap achte nan tanp lan. Li chavire tab moun ki t\u0027ap chanje lajan yo ansanm ak ch\u00E8z moun ki t\u0027ap vann pijon yo.",
    "Apre sa, li di yo; Men sa ki ekri: y\u0027a rele kay mwen an kay kote pou moun vin lapriy\u00E8 nan pye m\u0027. Men nou menm, nou f\u00E8 l\u0027 tounen yon kach\u00E8t pou v\u00F2l\u00E8.",
    "K\u00E8k av\u00E8g ak k\u00E8k enfim nan pye pwoche b\u00F2 kote Jezi nan tanp lan. Li geri yo.",
    "Men, ch\u00E8f pr\u00E8t yo ak dir\u00E8kt\u00E8 lalwa yo te fache anpil l\u00E8 yo w\u00E8 b\u00E8l bagay li t\u0027ap f\u00E8, l\u00E8 yo tande timoun yo ki t\u0027ap rele nan tanp lan: Lwanj pou Pitit David la!",
    "Yo di Jezi konsa: Eske ou pa tande sa y\u0027ap di? Jezi reponn yo: M\u0027 tande wi. Eske nou pa janm li paw\u00F2l sa a nan Liv la: Ou f\u00E8 timoun piti ak tibebe nan tete f\u00E8 gwo lwanj pou ou?",
    "Apre sa, li kite yo, li soti lavil la, li ale Betani. Se la li pase nwit lan.",
    "Nan denmen maten, antan yo t\u0027ap tounen lavil Jerizal\u00E8m, Jezi te grangou.",
    "Li w\u00E8 yon pye fig frans b\u00F2 wout la, li pwoche b\u00F2 kote l\u0027. Men se f\u00E8y ase li jwenn. L\u00E8 sa a, Jezi di pye fig frans lan: Ou p\u0027ap janm donnen ank\u00F2. Menm l\u00E8 a, pye fig frans lan cheche.",
    "L\u00E8 disip yo w\u00E8 sa, yo pa t\u0027 manke sezi, yo di li: Kouman pye fig frans lan f\u00E8 vin ch\u00E8ch nan yon ti moman?",
    "Jezi reponn yo: Sa m\u0027ap di nou la a, se vre wi: Si nou te gen konfyans nan Bondye, si nou pa t\u0027 gen doutans nan k\u00E8 nou, se pa s\u00E8lman sak rive pye fig frans lan nou ta f\u00E8. Men, nou ta ka di m\u00F2n sa a: Wete k\u00F2 ou la. Ale jete t\u00E8t ou nan lanm\u00E8. Sa ta f\u00E8t vre.",
    "Si nou gen konfyans nan Bondye, n\u0027a resevwa tou sa n\u0027a mande l\u0027 l\u00E8 n\u0027ap lapriy\u00E8.",
    "Jezi antre nan tanp lan, li t\u0027ap moutre moun yo anpil bagay. Ch\u00E8f pr\u00E8t yo av\u00E8k ch\u00E8f fanmi ki t\u0027ap dirije p\u00E8p jwif la vin di li: Ki dwa ou genyen pou w\u0027ap f\u00E8 tout bagay sa yo? Kil\u00E8s ki ba ou otorite sa a?",
    "Jezi reponn yo: M\u0027ap poze nou yon keksyon mwen menm tou. Si nou reponn mwen, m\u0027a di nou ki dwa mwen genyen pou m\u0027 f\u00E8 bagay sa yo.",
    "Ki moun ki te voye Jan batize moun? Bondye osinon moun? Men, yonn t\u0027ap di l\u00F2t konsa: Si nou reponn: Se Bondye ki te voye l\u0027, la mande nou poukisa nou pa t\u0027 kw\u00E8 l\u0027.",
    "Si nou reponn: Se moun ki te voye l\u0027, af\u00E8 nou p\u0027ap bon ak foul moun yo, paske yo tout te pran Jan Batis pou yon bon pwof\u00E8t.",
    "Apre sa, yo reponn Jezi: Nou pa konnen. Jezi di yo: Enben, mwen menm tou, mwen p\u0027ap di nou ki dwa mwen genyen pou m\u0027 f\u00E8 bagay sa yo.",
    "Sa nou konprann nan sa? Vwala se te yon nonm ki te gen de pitit gason. Li pale ak pi gran an, li di l\u0027: Pitit mwen, j\u00F2di a al travay nan jaden rezen an.",
    "Pitit la reponn li: Non, mwen pa vle! Men, pita li chanje lide, li ale.",
    "Apre sa, papa a pale ak l\u00F2t pi piti a, li di l\u0027 menm bagay la. Pi piti a reponn li: Wi, papa. Men, li pa janm mete pye li.",
    "Kil\u00E8s nan de pitit yo ki f\u00E8 volonte papa a? Yo reponn li: Pi gran an. L\u00E8 sa a, Jezi di yo: Sa m\u0027ap di nou la a, se vre wi: P\u00E8sept\u00E8 kontribisyon ak fanm mov\u00E8z vi yo va antre nan Peyi kote Bondye wa a anvan nou.",
    "Paske, l\u00E8 Jan Batis te vin b\u00F2 kote nou, l\u00E8 li t\u0027ap moutre nou jan pou nou viv dwat devan Bondye a, nou pa t\u0027 kw\u00E8 li. Men, p\u00E8sept\u00E8 kontribisyon ak fanm mov\u00E8z vi yo te kw\u00E8 li. Malgre nou te w\u00E8 sa, nou pa t\u0027 chanje lide nou pou n\u0027 te kw\u00E8 nan li tou.",
    "Koute yon l\u00F2t parab\u00F2l. Vwala se te yon nonm ki te gen anpil t\u00E8. Li plante yon jaden rezen. Li f\u00E8men l\u0027 ak yon lantouraj, li fouye yon basen pou krase rezen yo. Li bati yon kay pou moun k\u0027ap veye jaden an. Apre sa, li antann li av\u00E8k k\u00E8k moun pou okipe jaden an pou li, l\u00E8fini li pati, li al nan vwayaj.",
    "L\u00E8 sezon rek\u00F2t rezen an rive, li voye domestik li yo chache rezen pa l\u0027 b\u00F2 kote jeran yo.",
    "Jeran yo mete men sou domestik yo, yo bat yonn byen bat, yo touye yon l\u00F2t, yo touye yon twazy\u00E8m ak kout w\u00F2ch.",
    "M\u00E8t jaden an voye l\u00F2t domestik ank\u00F2, pi plis pase premye fwa a. Jeran yo maltrete yo menm jan an.",
    "Apre sa, li voye pw\u00F2p pitit gason l\u0027 b\u00F2 kote yo and\u00E8nye. Li t\u0027ap di nan k\u00E8 l\u0027: Omwens y\u0027a gen resp\u00E8 pou pitit mwen an.",
    "Men, l\u00E8 jeran yo w\u00E8 pitit la, yonn di l\u00F2t: Men eritye a. Vini non, ann touye li. Konsa, jaden an va vin pou nou.",
    "Yo mete men sou li, yo jete l\u0027 l\u00F2t b\u00F2 jaden an, yo touye li.",
    "Bon, l\u00E8 m\u00E8t jaden rezen an vini, kisa li va f\u00E8 jeran sa yo?",
    "Yo reponn li: Li p\u0027ap gen pitye pou yo. La f\u00E8 touye malveyan sa yo, la pran jaden rezen an bay l\u00F2t jeran ki va ba l\u0027 p\u00F2syon pa l\u0027 nan rek\u00F2t la l\u00E8 sezon an va rive.",
    "Apre sa, Jezi di yo: Eske nou pa janm li paw\u00F2l sa yo nan Liv la? W\u00F2ch moun ki t\u0027ap bati yo te voye jete a, se li menm ki tounen w\u00F2ch ki kenbe kay la. Sa se travay M\u00E8t la. Se b\u00E8l bagay pou nou w\u00E8 sa.",
    "Se pout\u00E8t sa mwen di nou: y\u0027a wete Peyi kote Bondye Wa a nan men nou, y\u0027a pran l\u0027 bay moun yon l\u00F2t nasyon ki va bay rannman pou Peyi Wa a.",
    "Moun ki bite sou w\u00F2ch sa a gen pou kase ren li. Men, si se w\u00F2ch la menm ki tonbe sou li, li gen pou l\u0027 kraze l\u0027 an miy\u00E8t moso.",
    "L\u00E8 ch\u00E8f pr\u00E8t yo ak farizyen yo tande parab\u00F2l sa yo, yo vin konprann se pou yo Jezi t\u0027ap pale.",
    "L\u00E8 sa a, yo t\u0027ap chache yon jan pou mete men sou li. Men, yo te p\u00E8 foul moun yo ki te pran Jezi pou yon bon pwof\u00E8t."
  ],
  [
    "Antan Jezi t\u0027ap pale ak moun yo, li pran rakonte yo yon l\u00F2t parab\u00F2l:",
    "Nan Peyi Wa ki nan sy\u00E8l la, se tankou yon wa ki t\u0027ap fete n\u00F2s pitit gason li.",
    "Li voye domestik li yo rele moun ki te envite nan n\u00F2s la. Men, yo yonn pa t\u0027 vle vini.",
    "L\u00E8 sa a, wa a voye l\u00F2t domestik, li di yo: Ale di envite yo manje a pare koulye a. Mwen gen tan f\u00E8 touye towo b\u00E8f mwen yo ak l\u00F2t b\u00E8t gra mwen yo. Tout bagay pare. vin nan n\u00F2s la.",
    "Men, envite yo pa f\u00E8 ka sa l\u0027 voye di yo a, y al okipe zaf\u00E8 yo. Yonn ladan yo ale nan jaden l\u0027, yon l\u00F2t ale nan trafik li.",
    "Gen ladan yo ki pran domestik yo, yo maltrete yo, yo touye yo.",
    "Wa a f\u00E8 yon gwo k\u00F2l\u00E8, li voye s\u00F2lda l\u0027 yo touye ansasen yo. Apre sa, li f\u00E8 mete dife nan lavil yo a.",
    "L\u00E8 sa a, li di domestik li yo: Manje n\u00F2s la pare, men moun ki te envite yo pa t\u0027 merite sa.",
    "Ale sou granchemen, envite tout moun nou jwenn pou yo vini nan n\u00F2s la.",
    "Domestik yo ale nan tout granchemen, yo sanble tout moun yo jwenn, ni move ni bon. Konsa, kote yo t\u0027ap f\u00E8 n\u00F2s la te plen moun.",
    "Wa a vin antre pou w\u00E8 envite yo. Je l\u0027 al tonbe sou yon nonm ki pa t\u0027 abiye ak rad n\u00F2s la.",
    "Wa a di li: Zanmi, kouman ou f\u00E8 antre isit la san ou pa mete rad n\u00F2s la sou ou? Nonm lan pa di yon mo.",
    "Wa a di domestik li yo: Mare de pye l\u0027 ak de men l\u0027, voye l\u0027 jete dey\u00F2 nan f\u00E8nwa a. Se la la gen pou l\u0027 kriye, pou l\u0027 manje dan li.",
    "Paske, yo envite anpil moun, men se de twa ase y\u0027a chwazi.",
    "L\u00E8 sa a, farizyen yo ale, yo mete t\u00E8t yo ansanm pou w\u00E8 ki jan yo ta ka pran paw\u00F2l nan bouch Jezi pou akize li.",
    "Yo voye disip pa yo ansanm ak patizan Ew\u00F2d yo b\u00F2 kot Jezi pou mande li: M\u00E8t, nou konnen ou se moun ki kare. W\u0027ap moutre chemen Bondye a jan l\u0027 ye a, ou pa p\u00E8 pesonn. Paske, ou pa gade sou figi moun.",
    "Enben, kisa ou di nan sa: Eske lalwa p\u00E8m\u00E8t nou peye Seza lajan kontribisyon an, wi ou non?",
    "Men, Jezi te konnen move lide yo te gen d\u00E8y\u00E8 t\u00E8t yo, li reponn: Poukisa n\u0027ap chache pran m\u0027 nan p\u00E8len konsa, bann ipokrit?",
    "Moutre m\u0027 py\u00E8s lajan nou s\u00E8vi pou peye taks la. Yo moutre l\u0027 yon py\u00E8s lajan.",
    "Jezi mande yo: P\u00F2tre ki moun av\u00E8k non ki moun ki sou li?",
    "Yo reponn li: Se p\u00F2tre Seza ak non Seza. L\u00E8 sa a li di yo: Bay Seza sa ki pou Seza, bay Bondye sa ki pou Bondye.",
    "L\u00E8 yo tande sa, yo pa t\u0027 manke sezi. Yo kite l\u0027, y al f\u00E8 wout yo.",
    "Menm jou a, sadiseyen yo vin b\u00F2 kot Jezi. (Se sadiseyen yo ki di moun mouri pa leve). Yo poze Jezi keksyon sa a:",
    "M\u00E8t, Moyiz te di si yon nonm mouri san kite pitit, fr\u00E8 l\u0027 gen pou marye ak madanm defen an pou l\u0027 ka f\u00E8 pitit pou fr\u00E8 l\u0027 ki mouri a.",
    "Se konsa, te gen s\u00E8t fr\u00E8, moun isit ansanm ak nou. Premye a marye, li mouri san l\u0027 pa t\u0027 gen pitit. Li kite madanm li pou fr\u00E8 li.",
    "Dezy\u00E8m lan pase menm jan an tou. Twazy\u00E8m lan tou. Konsa, konsa, jouk tout s\u00E8t fr\u00E8 yo fin pase.",
    "Apre yo tout fin mouri, fanm lan mouri li menm tou.",
    "L\u00E8 m\u00F2 yo va gen pou leve, madanm kil\u00E8s li pral ye la a? Paske, li te madanm yo tout.",
    "Jezi reponn yo: Nou nan ler\u00E8 wi. Nou pa konprann sa ki ekri nan Liv la, ni nou pa konnen pouvwa Bondye.",
    "L\u00E8 m\u00F2 yo va gen pou leve, fanm ak gason pa nan marye ank\u00F2. Tout moun pral viv tankou zanj Bondye nan sy\u00E8l la.",
    "Pou keksyon m\u00F2 yo k\u0027ap leve vivan ank\u00F2, \u00E8ske nou pa li sa Bondye te di nou:",
    "Mwen se Bondye Abraram, Bondye Izarak, Bondye Jak\u00F2b? Bondye pa Bondye moun mouri, li se Bondye moun vivan.",
    "Tout moun ki t\u0027ap koute l\u0027 yo te sezi tande sa l\u0027 t\u0027ap di yo.",
    "L\u00E8 farizyen yo tande jan Jezi te f\u00E8men bouch sadiseyen yo, yo tout sanble. Yo te vle pran Jezi nan p\u00E8len.",
    "Yonn ladan yo ki te dir\u00E8kt\u00E8 lalwa mande li:",
    "M\u00E8t, ki k\u00F2mandman ki pi konsekan nan tout lalwa a?",
    "Jezi reponn li: Se pou ou renmen M\u00E8t la, Bondye, ou ak tout k\u00E8 ou, ak tout nanm ou, ak tout lide ou.",
    "Se k\u00F2mandman sa a ki pi gwo, ki pi konsekan.",
    "Men dezy\u00E8m k\u00F2mandman an ki gen menm enp\u00F2tans ak premye a: se pou ou renmen fr\u00E8 par\u00E8y ou tankou ou renmen pw\u00F2p t\u00E8t pa ou.",
    "De k\u00F2mandman sa yo, se yo ki fondasyon tou sa ki nan lalwa Moyiz la ak tou sa pwof\u00E8t yo te moutre.",
    "Antan farizyen yo te sanble, Jezi poze yo keksyon sa a:",
    "Dapre nou, kisa Kris la ye? Pitit kil\u00E8s li ye? Yo reponn li: Li se pitit pitit David!",
    "Jezi di yo: Bon, kouman David f\u00E8 rele l\u0027 Sey\u00E8? Paske se Lespri Bondye a menm ki te f\u00E8 l\u0027 di:",
    "Bondye te di Sey\u00E8 mwen an: Chita la sou b\u00F2 dwat mwen, jouk tan mwen mete l\u00E8nmi ou yo anba pye ou.",
    "Si David rele Kris la Sey\u00E8, ki jan pou Kris la ka pitit pitit David?",
    "Okenn moun pa t\u0027 kapab reponn li yon mo. Depi jou sa a pesonn pa t\u0027 gen odas poze l\u0027 keksyon ank\u00F2."
  ],
  [
    "Apre sa, Jezi pale ak foul moun yo ansanm ak disip li yo, li di yo:",
    "Dir\u00E8kt\u00E8 lalwa yo ak farizyen yo la pou esplike Lalwa Moyiz la.",
    "Se pou nou koute yo, se pou nou f\u00E8 tou sa yo di nou f\u00E8. Men, pa f\u00E8 tankou yo. Paske yo menm, yo pa f\u00E8 sa yo di nou f\u00E8.",
    "Yo mare gwo chay lou yo mete sou zep\u00F2l l\u00F2t moun. Men, yo menm yo p\u0027ap leve yon ti pwent dw\u00E8t pou ede moun yo pote chay la.",
    "Tou sa yo f\u00E8, se pou moun kapab w\u00E8 yo. Gade gwos\u00E8 meday ki make ak paw\u00F2l Liv la yo mare sou fwon yo ak nan bra yo! Gade long\u00E8 ganiti ki nan woul\u00E8t rad long yo!",
    "Yo renmen pi bon plas nan reseptyon. Yo renmen chita kote pou tout moun w\u00E8 yo nan sinag\u00F2g.",
    "Yo renmen pou moun di yo bonjou jouk at\u00E8 l\u00E8 yo sou plas piblik, pou moun rele yo: M\u00E8t, M\u00E8t.",
    "Men, nou menm, pa f\u00E8 moun rele nou M\u00E8t, paske se yon s\u00E8l m\u00E8t nou genyen. Apa sa, nou tout se fr\u00E8.",
    "Pa rele pesonn sou lat\u00E8 papa, paske nou gen yon s\u00E8l papa: sa ki nan sy\u00E8l la.",
    "Pa kite yo rele nou ch\u00E8f, paske nou gen yon s\u00E8l ch\u00E8f, se Kris la.",
    "Moun ki pi grann\u00E8g nan mitan nou an, se moun k\u0027ap s\u00E8vi nou an.",
    "Moun ki vle leve t\u00E8t li, y\u0027a desann li. Moun ki desann t\u00E8t li, y\u0027a leve li.",
    "Mal\u00E8 pou nou, nou menm dir\u00E8kt\u00E8 lalwa ak farizyen, bann ipokrit! Nou f\u00E8men p\u00F2t ki mennen nan Peyi Wa ki nan sy\u00E8l la pou pesonn pa antre. Nou menm, nou pa antre ladan li. L\u00E8fini, moun ki ta vle antre, nou enpoze yo antre.",
    "Mal\u00E8 pou nou, nou menm dir\u00E8kt\u00E8 lalwa ak farizyen, bann ipokrit! N\u0027ap piye p\u00F2v v\u00E8v yo n\u00E8t ale, an menm tan n\u0027ap plede f\u00E8 lapriy\u00E8 byen long pou par\u00E8t pi bon. Se pout\u00E8t sa, kondannasyon nou pral pi r\u00E8d toujou.",
    "Mal\u00E8 pou nou, nou menm dir\u00E8kt\u00E8 lalwa ak farizyen, bann ipokrit! N\u0027ap vwayaje toupatou sou lanm\u00E8 ak sou lat\u00E8 pou nou ka konv\u00E8ti yon moun l\u00F2t nasyon nan relijyon nou an. L\u00E8 nou resi jwenn yonn, nou f\u00E8 l\u0027 tounen yon pitit Satan de fwa pi mechan pase nou.",
    "Mal\u00E8 pou nou, av\u00E8g k\u0027ap kondi moun! Nou di konsa: Yon moun te m\u00E8t s\u00E8mante sou tanp lan, li pa bezwen kenbe paw\u00F2l li pou sa. Men, si l\u0027 s\u00E8mante sou l\u00F2 ki nan tanp la, se pou l\u0027 kenbe paw\u00F2l li.",
    "Bann egare, bann moun je pete! Kisa ki pi konsekan: l\u00F2 a osinon tanp lan kote yo f\u00E8 l\u00F2 a s\u00E8vi pou Bondye?",
    "Nou di ank\u00F2: O wi, si yon moun s\u00E8mante sou l\u00F2t\u00E8l la, se pa anyen sa. Li pa bezwen kenbe paw\u00F2l li. Men, si l\u0027 s\u00E8mante sou ofrann ki sou l\u00F2t\u00E8l la, se pou l\u0027 kenbe paw\u00F2l li.",
    "Bann je pete! Kisa ki pi konsekan: ofrann lan osinon l\u00F2t\u00E8l la kote yo mete ofrann lan apa pou Bondye?",
    "Se sa ki f\u00E8, moun ki s\u00E8mante sou l\u00F2t\u00E8l la, li s\u00E8mante sou l\u00F2t\u00E8l la ansanm ak tou sa ki sou li.",
    "Moun ki s\u00E8mante sou tanp lan, li s\u00E8mante sou tanp lan ansanm ak sou Bondye ki rete nan tanp lan.",
    "Moun ki s\u00E8mante sou sy\u00E8l la, li s\u00E8mante sou fot\u00E8y kote Bondye chita a ansanm ak sou Bondye li menm ki chita sou fot\u00E8y la.",
    "Mal\u00E8 pou nou, nou menm dir\u00E8kt\u00E8 lalwa ak farizyen, bann ipokrit! Nou bay Bondye ladim nan rek\u00F2t pye mant, pye ani etwale ak pye p\u00E8si, men, nou neglije bagay ki pi konsekan nan lalwa a: n\u0027ap f\u00E8 lenjistis, nou pa gen k\u00E8 sansib, nou pa kenbe paw\u00F2l nou. Men sa pou n\u0027 te f\u00E8 san nou pa neglije l\u00F2t bagay yo.",
    "Nou menm k\u0027ap kondi p\u00E8p la, nou se yon bann av\u00E8g pou t\u00E8t pa nou. Nou pase l\u00E8t la nan paswa pou nou wete ti mouch ki tonbe ladan li. Men, nou vale yon chwal!",
    "Mal\u00E8 pou nou, nou menm dir\u00E8kt\u00E8 lalwa ak farizyen, bann ipokrit! Nou netwaye tout dey\u00F2 gode a ak dey\u00F2 plat la byen netwaye. Men, anndan yo plen ak bagay nou pran nan v\u00F2l\u00F2, nan f\u00E8 visye.",
    "Farizyen av\u00E8g! Pw\u00F2pte anndan gode a ak anndan plat la anvan. Se l\u00E8 sa a dey\u00F2 yo va pw\u00F2p tou.",
    "Mal\u00E8 pou nou, nou menm dir\u00E8kt\u00E8 lalwa ak farizyen, bann ipokrit! Nou sanble tonm yo blanchi nan simity\u00E8. Dey\u00F2 yo par\u00E8t byen b\u00E8l, anndan yo plen ak zosman m\u00F2 ak tout kalite vye bagay pouri.",
    "Konsa tou, sou dey\u00F2 nan je moun, nou sanble moun k\u0027ap mache dwat devan Bondye. Men anndan k\u00E8 nou, nou plen ipokrizi ak mechanste.",
    "Mal\u00E8 pou nou, nou menm dir\u00E8kt\u00E8 lalwa ak farizyen, bann ipokrit! Gade, n\u0027ap bati b\u00E8l tonm pou pwof\u00E8t yo, nou mete fl\u00E8 sou kavo moun ki te mache dwat devan Bondye yo.",
    "Epi n\u0027ap di: Si nou te viv nan tan zans\u00E8t nou yo, nou pa ta dak\u00F2 ak yo l\u00E8 yo t\u0027ap touye pwof\u00E8t yo.",
    "L\u00E8 nou di sa, nou adm\u00E8t nou menm tou se pitit pitit moun ki te ansasinen pwof\u00E8t yo nou ye.",
    "Konsa, nou m\u00E8t fin f\u00E8 sa zans\u00E8t nou yo te k\u00F2manse f\u00E8 a.",
    "Bann rize, bann v\u00E8men! Kouman n\u0027a f\u00E8 chape anba chatiman lanf\u00E8 a?",
    "Se pout\u00E8t sa, men sa ki genyen: mwen pral voye pwof\u00E8t, moun ki gen bon konprann ak dir\u00E8kt\u00E8 lalwa ban nou. Nou pral touye k\u00E8k, gen ladan yo n\u0027ap kloure sou kwa, gen ladan yo n\u0027ap bat ak fw\u00E8t nan sinag\u00F2g nou yo, n\u0027ap pousib yo soti yon lavil al nan yon l\u00F2t.",
    "Konsa, n\u0027ap reskonsab san tout inonsan ki koule sou lat\u00E8, depi san Ab\u00E8l, nonm ki te f\u00E8 sa ki byen devan Bondye a, jouk san Zakari, pitit Barachi, moun nou te ansasinen ant l\u00F2t\u00E8l la ak kote ki rez\u00E8ve apa pou Bondye nan tanp lan.",
    "Sa m\u0027ap di nou la a, se vre wi: Chatiman gen pou tonbe sou moun k\u0027ap viv koulye a pou tout krim sa yo.",
    "Jerizal\u00E8m, Jerizal\u00E8m, ou menm ki touye pwof\u00E8t yo, ou menm k\u0027ap touye moun Bondye voye ba ou yo ak kout w\u00F2ch, depi lontan mwen te vle sanble moun ou yo tankou manman poul k\u0027ap sanble pitit li anba z\u00E8l li, men ou pa t\u0027 vle!",
    "Enben, tout kay ou yo pral rete san yon moun ladan yo.",
    "Paske, m\u0027ap di ou sa: Depi j\u00F2di a, nou p\u0027ap w\u00E8 m\u0027 ank\u00F2 jouk l\u00E8 a va rive pou nou di: Benediksyon pou Moun ki vini nan non M\u00E8t la."
  ],
  [
    "Jezi soti nan tanp lan, li tapral f\u00E8 wout li l\u00E8 disip li yo pwoche b\u00F2 kote li. Yo t\u0027ap f\u00E8 l\u0027 w\u00E8 ki jan tanp lan te byen bati.",
    "Men li di yo: Nou w\u00E8 tout bagay sa yo! Sa m\u0027ap di nou la a, se vre wi. Yon l\u00E8 p\u0027ap gen de w\u00F2ch k\u0027ap rete kanpe yonn sou l\u00F2t. Tou sa pral kraze n\u00E8t vide at\u00E8.",
    "Jezi te chita sou m\u00F2n Oliv la. Disip li yo te pou kont yo av\u00E8k li. Yo pwoche b\u00F2 kote l\u0027, yo mande li: Many\u00E8 di nou kil\u00E8 sa va rive? Di nou ki siy ki va f\u00E8 nou konnen l\u00E8 w\u0027ap vini an, l\u00E8 tan sa a va fini n\u00E8t?",
    "Jezi reponn yo: Atansyon pou pesonn pa twonpe nou.",
    "Paske, anpil moun va vini sou non mwen, y\u0027a di se yo menm ki Kris la. y\u0027a twonpe anpil moun.",
    "Nou pral tande lag\u00E8 ap f\u00E8t toupre nou, ansanm ak nouv\u00E8l lag\u00E8 k\u0027ap f\u00E8t byen lwen. Koute sa m\u0027ap di nou byen: nou pa bezwen p\u00E8. Paske, f\u00F2k bagay sa yo rive. Men, se p\u0027ap ank\u00F2 lafen an sa.",
    "Yon p\u00E8p pral leve goumen ak yon l\u00F2t p\u00E8p. Yon peyi va atake yon l\u00F2t peyi. Va gen anpil grangou, va gen tranblemannt\u00E8 div\u00E8s kote.",
    "Tou sa, se va tankou tranche anvan akouchman.",
    "L\u00E8 sa a, y\u0027ap pran nou, y\u0027ap lage nou nan men moun k\u0027ap f\u00E8 nou pase touman, y\u0027ap touye nou. Moun tout nasyon pral rayi nou pout\u00E8t mwen.",
    "L\u00E8 sa a, anpil moun pral jwenn okazyon pou yo tonbe nan peche, yonn pral denonse l\u00F2t, yonn pral rayi l\u00F2t.",
    "Gen anpil moun k\u0027ap par\u00E8t, y\u0027ap pran p\u00F2z pwof\u00E8t yo, y\u0027a twonpe anpil moun.",
    "Ap sit\u00E8lman gen mechanste sou lat\u00E8, pif\u00F2 moun yonn p\u0027ap renmen l\u00F2t.",
    "Men, moun ki va kenbe f\u00E8m jouk sa kaba, se li ki va delivre.",
    "F\u00F2k yo gen tan mache bay bon nouv\u00E8l Peyi kote Bondye Wa a toupatou sou lat\u00E8, pou tout moun ka tande mesaj la. Se l\u00E8 sa a at\u00F2 lafen an va rive.",
    "Pwof\u00E8t Dany\u00E8l te pale sou bagay nou pa ta renmen w\u00E8 a, bagay k\u0027ap bay gwo lapenn lan. Enben, nou gen pou nou w\u00E8 bagay sa a chita kote ki rez\u00E8ve nan tanp lan apa pou Bondye. (Se pou moun k\u0027ap li a chache konprann.)",
    "L\u00E8 sa a, tout moun ki nan peyi Jide pral blije sove al nan m\u00F2n.",
    "Moun ki va sou t\u00E8t kay yo, yo p\u0027ap bezwen antre pran zaf\u00E8 yo nan kay la.",
    "Moun ki nan jaden pa bezwen tounen lakay yo al pran rechanj.",
    "L\u00E8 sa a, se p\u0027ap de doul\u00E8 pou fanm ansent ak nouris yo.",
    "Lapriy\u00E8 Bondye pou jou n\u0027a gen pou n\u0027 kouri a pa rive ni nan tan fredi, ni yon jou saba.",
    "Paske l\u00E8 sa a, va gen yon gwo lafliksyon moun poko janm w\u00E8 depi nan konmansman l\u00E8 Bondye t\u0027ap kreye lat\u00E8 a jouk j\u00F2di a. p\u0027ap janm gen yon l\u00F2t tankou l\u0027 ank\u00F2.",
    "Si yo pa t\u0027 wete k\u00E8k jou sou jou sa yo, pesonn pa ta sove. Men, y\u0027a wete sou jou sa yo pout\u00E8t moun Bondye chwazi yo.",
    "L\u00E8 sa a, si yon moun di nou: Gade, men Kris la b\u00F2 isit, osinon: Men li b\u00F2 la a, pa kw\u00E8 li.",
    "Paske l\u00E8 sa a, gen fo Kris ak fo pwof\u00E8t k\u0027ap par\u00E8t. y\u0027a f\u00E8 anpil m\u00E8v\u00E8y ak anpil mirak pou twonpe ata moun Bondye chwazi yo, si yo ta kapab.",
    "Mwen di nou sa davans.",
    "Se pou si yo di nou: Gade, men l\u0027 nan dez\u00E8 a, nou pa bezwen ale. Osinon, si yo di nou: Gade, men l\u0027 kache b\u00F2 isit la, nou pa bezwen kw\u00E8 yo.",
    "Menm jan z\u00E8kl\u00E8 a f\u00E8 yan, li klere tout sy\u00E8l la depi b\u00F2 sol\u00E8y leve jouk b\u00F2 sol\u00E8y kouche, se konsa Moun Bondye voye nan lach\u00E8 a gen pou l\u0027 vini.",
    "Kote kadav la va ye a, se la votou yo va sanble.",
    "Kou jou lafliksyon sa yo fin pase, sol\u00E8y la p\u0027ap klere ank\u00F2, lalin lan p\u0027ap bay limy\u00E8 l\u0027 ank\u00F2, zetwal yo va soti tonbe nan sy\u00E8l la. Pouvwa yo ki nan sy\u00E8l la va pran tranble.",
    "L\u00E8 sa a, n\u0027a w\u00E8 siy nan sy\u00E8l la k\u0027ap f\u00E8 nou konnen Moun Bondye voye nan lach\u00E8 a ap tounen. L\u00E8 sa a, tout nasyon ki sou lat\u00E8 va pran kriye. y\u0027a w\u00E8 Moun Bondye voye nan lach\u00E8 a ap vini anwo nwaj yo nan sy\u00E8l la, av\u00E8k pouvwa, nan mitan yon bann b\u00E8l bagay.",
    "Gwo klewon an va sonnen, la voye zanj li yo nan kat kwen lat\u00E8 pou sanble tout moun Bondye te chwazi yo, depi yon bout nan sy\u00E8l la jouk nan l\u00F2t bout la.",
    "Pran leson sou pye fig frans lan. Kou l\u0027 k\u00F2manse boujonnen, kou l\u0027 pouse f\u00E8y, nou konnen sezon chal\u00E8 a sou nou.",
    "Menm jan an tou, l\u00E8 n\u0027a w\u00E8 tout bagay sa yo rive, nou m\u00E8t konnen Moun Bondye voye nan lach\u00E8 a toupre, li la nan pap\u00F2t la.",
    "Sa m\u0027ap di nou la a, se vre wi: gen moun nan jenerasyon sa a ki p\u0027ap gen tan mouri anvan tout bagay sa yo rive.",
    "Sy\u00E8l la ak tout t\u00E8 a va pase, men paw\u00F2l mwen p\u0027ap janm pase.",
    "Men, pesonn pa konnen ni ki jou, ni ki l\u00E8 sa va rive, pa menm zanj yo ki nan sy\u00E8l la, pa menm Pitit la. S\u00E8l Papa a konn sa.",
    "Sak te rive nan tan Noe a, se sa k\u0027ap rive tou l\u00E8 Moun Bondye voye nan lach\u00E8 a ap vini.",
    "Se konsa, nan jou anvan gwo inondasyon an, moun t\u0027ap manje, yo t\u0027ap bw\u00E8, moun t\u0027ap marye, yo t\u0027ap marye pitit fi yo. Konsa konsa, jouk jou Noe te antre nan gwo batiman an.",
    "Yo pa t\u0027 konprann anyen nan sa ki t\u0027ap pase, jouk l\u00E8 gwo inondasyon an f\u00E8t, li pote yo tout ale. Se va menm jan an tou l\u00E8 Moun Bondye voye nan lach\u00E8 a va vini.",
    "L\u00E8 sa a, va gen de gason nan yon menm jaden, y\u0027ap pran yonn, y\u0027ap kite l\u00F2t la.",
    "Va gen de fanm k\u0027ap moulen mayi, y\u0027ap pran yonn, y\u0027ap kite l\u00F2t la.",
    "Se pout\u00E8t sa, pa kite d\u00F2mi pran nou, paske nou pa konnen ki jou M\u00E8t nou va vini.",
    "Se yon bagay nou tout dwe konnen: Si m\u00E8t kay la te konnen kil\u00E8 nan lannwit lan v\u00F2l\u00F2 a t\u0027ap vini, li ta veye, li pa ta kite l\u0027 kase kay la.",
    "Se pou sa tou, nou menm se pou nou toujou pare, paske Moun Bondye voye nan lach\u00E8 a ap vini l\u00E8 nou pa ta kw\u00E8.",
    "Ki moun ki ka di li se yon jeran entelijan ki f\u00E8 tout travay li byen? Se moun sa a m\u00E8t kay la va mete pou veye sou moun nan kay la, pou bay l\u00F2t domestik yo manje l\u00E8 pou yo manje.",
    "Se va b\u00E8l bagay pou domestik la si m\u00E8t la jwenn li ap f\u00E8 travay li l\u00E8 l\u0027 tounen lakay li.",
    "Sa m\u0027ap di nou la a, se vre wi: M\u00E8t la va mete l\u0027 reskonsab tout byen l\u0027 yo.",
    "Men, si domestik sa a se yon move moun, l\u0027ap di nan k\u00E8 l\u0027: M\u00E8t mwen ap f\u00E8 reta. Li poko ap vini.",
    "L\u0027ap tonbe bat kanmarad li yo, l\u0027ap rete ap plede manje, ap plede bw\u00E8 ak tafyat\u00E8.",
    "M\u00E8t domestik sa a va rive jou l\u0027 pa t\u0027ap tann, yon l\u00E8 li p\u0027ap konnen.",
    "L\u0027ap rachonnen msye anba kou, l\u0027ap regle av\u00E8 l\u0027 menm jan yo regle ak moun ipokrit yo. Se l\u00E8 sa a va gen r\u00E8l, se l\u00E8 sa a va gen manje dan."
  ],
  [
    "Se konsa, nan Peyi Wa ki nan sy\u00E8l la se va tankou istwa dis jennfi ki pran lanp yo, ki soti al kontre msye marye a.",
    "Senk nan yo te t\u00E8t chaje, senk l\u00F2t yo te gen bon konprann.",
    "T\u00E8t chaje yo te pran lanp yo ase. Yo pa t\u0027 pote gaz an rez\u00E8v.",
    "Men sa ki te gen bon konprann yo te pote yon bout\u00E8y plen gaz ansanm ak lanp yo.",
    "Pandan yo t\u0027ap tann msye marye a ki te an reta, yo tout pran kabicha, d\u00F2mi v\u00F2l\u00F2 yo.",
    "Nan mitan lannwit lan, yon r\u00E8l pati: Men msye marye a. Ann al kontre li.",
    "Dis jennfi yo leve, yo pran pare lanp yo.",
    "T\u00E8t chaje yo mande sak gen bon konprann yo: Tanpri, ban nou ti gout nan gaz nou pote a, paske lanp pa nou yo ap mouri.",
    "Men, senk ki te gen bon konprann yo reponn: Non, nou pa kapab, paske pa gen ase pou nou tout. Pito n\u0027 al achte nan men machann yo.",
    "Antan t\u00E8t chaje yo al achte gaz la, msye marye a vin rive. Senk jennfi ki te pare yo antre ansanm av\u00E8 l\u0027 nan kay n\u00F2s la. Yo f\u00E8men p\u00F2t la d\u00E8y\u00E8 yo.",
    "Pita, l\u00F2t jennfi yo vin rive, yo di konsa: M\u00E8t, M\u00E8t, louvri pou nou.",
    "Men msye marye a reponn yo: Sa m\u0027ap di nou la a, se vre wi: m\u0027 pa konnen nou.",
    "Apre sa, Jezi di yo: Se pout\u00E8t sa, pa kite d\u00F2mi pran nou, paske, nou pa konnen ni ki jou, ni ki l\u00E8 sa va rive.",
    "Vwala, se va tankou yon nonm ki tapral pati pou yon vwayaj. Li rele domestik li yo, li mete yo reskonsab byen li yo.",
    "Li bay yonn senkmil (5.000) goud, li bay yon l\u00F2t demil (2.000) goud, li bay yon twazy\u00E8m mil (1.000) goud. Konsa li bay yo chak dapre sa l\u0027 konnen yo ka f\u00E8. L\u00E8fini, li pati.",
    "Lamenm, domestik ki te resevwa senkmil (5.000) goud la al f\u00E8 lajan an travay. Li rap\u00F2te l\u0027 senkmil (5.000) goud benefis.",
    "Konsa tou, domestik ki te resevwa demil (2.000) goud la f\u00E8 demil (2.000) goud benefis.",
    "Sa ki te resevwa mil (1.000) goud la menm ale, li fouye yon twou nan t\u00E8, li sere lajan m\u00E8t la.",
    "Lontan apre sa, m\u00E8t domestik yo tounen, li pran f\u00E8 regleman ak yo.",
    "Domestik ki te resevwa senkmil goud la pwoche, li pote senkmil goud benefis la ba li, li di: M\u00E8t, ou te ban mwen senkmil goud. Men senkmil goud benefis mwen f\u00E8.",
    "M\u00E8t la di l\u0027: Sa se b\u00E8l bagay. Ou se yon bon domestik ki travay byen. Paske ou f\u00E8 ti travay sa a byen, m\u0027ap mete ou reskonsab pi gwo zaf\u00E8 toujou. vin f\u00E8 f\u00E8t av\u00E8k m\u00E8t ou.",
    "Domestik ki te resevwa demil goud la pwoche apre sa, li di: M\u00E8t, ou te ban mwen demil goud, men demil goud benefis mwen f\u00E8.",
    "M\u00E8t la di l\u0027: Sa se b\u00E8l bagay. Ou se yon bon domestik ki travay byen. Paske ou te f\u00E8 ti travay sa a byen, m\u0027ap mete ou reskonsab pi gwo zaf\u00E8 ank\u00F2. vin f\u00E8 f\u00E8t av\u00E8k m\u00E8t ou.",
    "Apre sa, domestik ki te resevwa s\u00E8lman mil goud la pwoche, li di: M\u00E8t, mwen konnen ou se yon nonm ki di. Ou rekolte kote ou pa t\u0027 simen, ou ranmase kote ou pa t\u0027 plante.",
    "Mwen te p\u00E8, se sak f\u00E8 mwen te al sere mil goud ou a anba t\u00E8. Men, pran lajan ou.",
    "M\u00E8t la reponn li: Gade jan ou se yon move domestik, ou parese konsa! Ou te konnen mwen rekolte kote mwen pa t\u0027 simen, mwen ranmase kote mwen pa t\u0027 plante.",
    "Enben, se pou ou te mete lajan m\u0027 labank. L\u00E8 m\u0027 ta tounen, mwen ta wete manman lajan an ak yon enter\u00E8 sou li.",
    "Wete mil goud la nan men l\u0027, pran l\u0027 bay sa ki gen dimil (10.000) goud la.",
    "Paske, moun ki genyen deja a, y\u0027a ba li ank\u00F2; konsa la gen depase sa l\u0027 bezwen an. Men, moun ki pa gen anyen an, y\u0027a wete nan men l\u0027 menm ti sa l\u0027 te genyen an.",
    "Kanta domestik ki pa vo anyen an, jete l\u0027 dey\u00F2 nan f\u00E8nwa a. Se l\u00E8 sa a va gen r\u00E8l, se l\u00E8 sa a va gen manje dan.",
    "L\u00E8 Moun Bondye voye nan lach\u00E8 a va vini nan tout b\u00E8l pouvwa li ak tout zanj li yo, la chita sou fot\u00E8y li ak tout b\u00E8l pouvwa li.",
    "Tout nasyon ki sou lat\u00E8 va sanble devan li. L\u00E8 sa a, la separe yo f\u00E8 de gwoup, menm jan moun k\u0027ap gade mouton mete mouton yon b\u00F2, kabrit yon b\u00F2.",
    "La mete mouton yo sou b\u00F2 dwat li, kabrit yo sou b\u00F2 g\u00F2ch li.",
    "Apre sa, wa a va pale ak sa ki sou b\u00F2 dwat li yo, la di: Vini non, nou menm ki resevwa benediksyon Papa m\u0027, vin pran posesyon peyi ki te pare pou nou depi l\u00E8 Bondye t\u0027ap kreye lemonn lan.",
    "Mwen te grangou, nou ban m\u0027 manje; mwen te swaf dlo, nou ban m\u0027 bw\u00E8. Mwen te lwen peyi m\u0027, nou te resevwa m\u0027 lakay nou.",
    "Mwen te toutouni, nou te ban m\u0027 rad. Mwen te malad, nou pran swen m\u0027; mwen te nan prizon, nou vin w\u00E8 mwen.",
    "L\u00E8 sa a, moun ki te f\u00E8 byen yo va reponn li: M\u00E8t, kil\u00E8 nou te w\u00E8 ou grangou pou n\u0027 te ba ou manje? Kil\u00E8 nou te w\u00E8 ou swaf dlo pou nou te ba ou bw\u00E8?",
    "Kil\u00E8 nou te w\u00E8 ou lwen peyi ou, pou nou te resevwa ou lakay nou? Osinon toutouni, pou n\u0027 te ba ou rad?",
    "Kil\u00E8 nou te w\u00E8 ou malad, osinon nan prizon, pou n\u0027 te al w\u00E8 ou?",
    "Wa a va reponn yo: Sa m\u0027ap di nou la a, se vre wi: chak fwa nou te f\u00E8 sa pou yonn nan pi piti pami fr\u00E8 m\u0027 yo, se pou mwen nou te f\u00E8 li.",
    "Apre sa, la pale av\u00E8k sa ki sou b\u00F2 g\u00F2ch li yo, la di: Wete k\u00F2 nou sou mwen, nou menm ki gen madichon! Al nan dife ki p\u0027ap janm mouri an, dife ki te pare pou dyab la ak zanj li yo.",
    "Mwen te grangou, nou pa t\u0027 ban m\u0027 manje, mwen te swaf dlo, nou pa t\u0027 ban m\u0027 bw\u00E8.",
    "Mwen te lwen peyi m\u0027, nou pa t\u0027 resevwa m\u0027 lakay nou. Mwen te toutouni, nou pa t\u0027 ban m\u0027 anyen pou mwen te mete sou mwen. Mwen te malad, mwen te nan prizon, nou pa t\u0027 vin w\u00E8 mwen.",
    "L\u00E8 sa a, y\u0027a reponn li: M\u00E8t, kil\u00E8 nou te w\u00E8 ou grangou, osinon swaf dlo, kil\u00E8 nou te w\u00E8 ou lwen peyi ou, osinon toutouni, kil\u00E8 nou te w\u00E8 ou malad osinon nan prizon, jouk pou nou pa t\u0027 ba ou lasistans?",
    "Wa a va reponn yo: Sa m\u0027ap di nou la a, se vre wi: chak fwa nou pa t\u0027 f\u00E8 sa pou yonn nan pi piti sa yo, se pou mwen nou pa t\u0027 f\u00E8 li.",
    "Apre sa, l\u0027ap voye yo resevwa chatiman ki p\u0027ap janm fini an. Men, pou moun ki te f\u00E8 byen yo, y\u0027ap antre nan lavi ki p\u0027ap janm fini an."
  ],
  [
    "L\u00E8 Jezi fin di tout paw\u00F2l sa yo, li di disip li yo:",
    "Nou konnen, nan de jou jwif yo pral fete f\u00E8t Delivrans lan. Yo pral lage Moun Bondye voye nan lach\u00E8 a nan men moun ki pou kloure l\u0027 sou kwa a.",
    "L\u00E8 sa a, ch\u00E8f pr\u00E8t yo ansanm ak ch\u00E8f fanmi yo ki t\u0027ap dirije p\u00E8p la reyini nan pal\u00E8 granpr\u00E8t yo te rele Kayif la.",
    "Mesye yo mete t\u00E8t yo ansanm pou f\u00E8 plan pou yo te ka arete Jezi pou yo f\u00E8 touye li.",
    "Yonn t\u0027ap di l\u00F2t: Nou pa kapab arete l\u0027 pandan f\u00E8t la pou sa pa eksite p\u00E8p la f\u00E8 dez\u00F2d.",
    "Antan Jezi te Betani lakay Simon, nonm ki te gen maladi lal\u00E8p la,",
    "yon fanm pwoche kote li. Li t\u0027ap pote yon ti bout\u00E8y f\u00E8t an albat plen ak yon od\u00E8 ki te koute byen ch\u00E8. Pandan Jezi te chita b\u00F2 tab la, fanm lan vide tout od\u00E8 a sou t\u00E8t li.",
    "L\u00E8 disip yo w\u00E8 sa, yo pa t\u0027 kontan menm. Yo di: Pouki tout gaspiyaj sa a?",
    "Yo ta kapab vann od\u00E8 a byen ch\u00E8, yo ta bay p\u00F2v lajan an.",
    "Jezi vin konnen sa yo t\u0027ap di, li di yo konsa: Poukisa n\u0027ap f\u00E8 fanm lan tout lapenn sa a? Se yon b\u00E8l bagay li f\u00E8 la a wi pou mwen.",
    "Paske, p\u00F2v yo, n\u0027ap toujou genyen yo av\u00E8k nou. Men, mwen menm, nou p\u0027ap genyen m\u0027 pou tout tan.",
    "L\u00E8 li vide od\u00E8 sa a sou k\u00F2 mwen, li tou benyen m\u0027 pou lant\u00E8man mwen.",
    "Sa m\u0027ap di nou la a, se vre wi: Toupatou sou lat\u00E8, kote y\u0027a anonse bon nouv\u00E8l sa a, y\u0027a rakonte tou sa fanm sa a te f\u00E8 pou yo pa janm bliye li.",
    "L\u00E8 sa a, yonn nan douz disip yo, nonm yo rele Jida Iskari\u00F2t la, al jwenn ch\u00E8f pr\u00E8t yo.",
    "Li di yo: Kisa n\u0027a ban mwen si m\u0027 f\u00E8 nou pran Jezi? Yo konte trant py\u00E8s lajan ba li.",
    "Depi l\u00E8 sa a, Jida t\u0027ap chache yon bon okazyon pou l\u0027 te ba yo Jezi.",
    "Premye jou f\u00E8t pen san ledven yo, disip yo pwoche b\u00F2 kote Jezi, yo di li: Ki b\u00F2 ou ta vle nou pare manje Delivrans lan pou ou?",
    "Li reponn yo: Ale lavil la, kay ent\u00E8l. n\u0027a di l\u0027 konsa: M\u00E8t la voye di ou: L\u00E8 pa l\u0027 la rive, se lakay ou l\u0027ap fete Delivrans lan ansanm ak disip li yo.",
    "Disip yo f\u00E8 sa Jezi te bay yo l\u00F2d f\u00E8 a, yo pare manje Delivrans lan.",
    "L\u00E8 sol\u00E8y fin kouche, Jezi chita b\u00F2 tab la ak douz disip li yo.",
    "Antan yo t\u0027ap manje, Jezi di yo: Sa m\u0027ap di nou la a, se vre wi: yonn nan nou pral trayi mwen.",
    "Sa te f\u00E8 disip yo lapenn anpil. Yonn apre l\u00F2t yo pran mande li: Eske se mwen menm, M\u00E8t?",
    "Li reponn yo: Moun ki tranpe pen l\u0027 ansanm av\u00E8 m\u0027 nan plat la, se li menm ki pral trayi mwen.",
    "Moun Bondye voye nan lach\u00E8 a prale, jan sa te ekri sou li a. Men, mal\u00E8 pou moun k\u0027ap trayi l\u0027 la. Li ta pi bon pou moun sa a si li pa t\u0027 janm f\u00E8t.",
    "Jida ki tapral trayi l\u0027 la pran lapaw\u00F2l, li di: M\u00E8t, \u00E8ske se mwen menm? Jezi reponn li: Se ou ki di li.",
    "Antan yo t\u0027ap manje, Jezi pran pen, li di Bondye m\u00E8si, li kase l\u0027, li bay disip yo, li di: Pran, manje. Sa se k\u00F2 mwen.",
    "Apre sa, li pran yon gode diven, li di Bondye m\u00E8si, li pase l\u0027 ba yo, li di: Se pou nou tout nou bw\u00E8 ladan li.",
    "Paske, sa se san mwen, san ki siyen kontra Bondye f\u00E8 a, san ki koule pou anpil moun jwenn padon pou peche yo.",
    "M\u0027ap di nou sa: Depi j\u00F2di a, mwen p\u0027ap janm bw\u00E8 diven ank\u00F2 jouk jou m\u0027a bw\u00E8 yon l\u00F2t diven ansanm ak nou nan peyi kote Papa m\u0027 wa a.",
    "Apre yo fin chante kantik espesyal pou f\u00E8t la, yo soti, y ale sou m\u00F2n Oliv la.",
    "L\u00E8 sa a, Jezi di disip li yo: Asw\u00E8 a menm, nou tout nou pral kouri kite m\u0027 pou kont mwen. Paske, men sa ki ekri nan Liv la: M\u0027ap frape gad\u00F2 mouton yo, epi tout bann mouton yo pral gaye nan bwa.",
    "Men, apre sa, l\u00E8 m\u0027a leve soti vivan nan lanm\u00F2, mwen pral tann nou nan peyi Galile.",
    "Py\u00E8 pran lapaw\u00F2l, li di li: Menm si tout moun ta kouri kite ou pou kont ou, mwen menm, mwen p\u0027ap janm kite ou.",
    "Jezi di li: Sa m\u0027ap di ou la a, se vre wi: asw\u00E8 a menm, anvan k\u00F2k chante, ou va gen tan di twa fwa ou pa janm konnen mwen.",
    "Py\u00E8 reponn li: Menm si m\u0027 ta dwe mouri av\u00E8 ou, mwen p\u0027ap janm di mwen pa konnen ou. Tout l\u00F2t disip yo t\u0027ap di menm bagay la tou.",
    "Apre sa, Jezi ale ak disip yo yon kote yo rele Jetsemane. Li di yo: Chita la. Mwen menm, mwen pral lapriy\u00E8 pi lwen.",
    "Li pran Py\u00E8 ansanm ak de pitit Zebede yo av\u00E8k li. L\u00E8 sa a, li santi yon lapenn ak yon k\u00E8 sere ki pran li.",
    "Li di yo: Mwen gen lapenn anpil. Mwen santi se mouri m\u0027ap mouri. Rete la av\u00E8k mwen, pa kite d\u00F2mi pran nou.",
    "li al yon ti kras pi lwen, li lage k\u00F2 l\u0027 fas at\u00E8, li lapriy\u00E8 konsa: O Papa mwen. Si sa te ka f\u00E8t, wete gode soufrans sa a devan je mwen. Men, se sa ou vle a ki pou f\u00E8t, pa sa mwen vle a.",
    "Jezi tounen b\u00F2 kote twa disip yo, li jwenn yo ap d\u00F2mi. Li di Py\u00E8 konsa: Kouman? Nou pa t\u0027 kapab rete je kl\u00E8 yon ti kad\u00E8 av\u00E8k mwen!",
    "Pa kite d\u00F2mi pran nou, tande. Lapriy\u00E8 pou nou pa tonbe anba tantasyon. Lespri nou byen dispoze, men k\u00F2 nou f\u00E8b.",
    "Li kite yo, li ale yon dezy\u00E8m fwa. Li lapriy\u00E8 konsa: O Papa m\u0027, si se pou m\u0027 bw\u00E8 gode soufrans sa a anvan pou ou wete l\u0027 devan je m\u0027, ou m\u00E8t f\u00E8 l\u0027 jan ou vle a.",
    "Li tounen, li jwenn disip yo ap d\u00F2mi ank\u00F2, paske d\u00F2mi t\u0027ap kale yo.",
    "Li kite yo, li ale, li lapriy\u00E8 yon twazy\u00E8m fwa. Li t\u0027ap repete menm paw\u00F2l yo.",
    "Apre sa, li tounen b\u00F2 kote disip li yo, li di: N\u0027ap d\u00F2mi toujou? N\u0027ap poze k\u00F2 nou? Epi gade, men l\u00E8 a rive, yo pral lage m\u0027, mwen menm Moun Bondye voye nan lach\u00E8 a, nan men mechan yo.",
    "Leve non, ann ale. Men moun k\u0027ap trayi m\u0027 lan ap vini.",
    "Jezi t\u0027ap pale toujou l\u00E8 Jida, yonn nan douz disip yo, vin rive. Li te gen av\u00E8k li yon bann moun ki te gen nepe ak baton nan men yo av\u00E8k li. Se ch\u00E8f pr\u00E8t yo ak ch\u00E8f fanmi k\u0027ap dirije p\u00E8p la ki te voye yo av\u00E8k li.",
    "Nonm ki t\u0027ap trayi Jezi a te ba yo yon siyal. Li te di yo: Moun n\u0027a w\u00E8 mwen bo a, se li menm n\u0027ap chache a. Mete men sou li.",
    "Rive Jida rive, li pwoche b\u00F2 kote Jezi, li di li: Bonswa, M\u00E8t. Epi l\u0027 bo Jezi.",
    "Jezi di li: Zanmi, sa ou te vin pou f\u00E8 a, f\u00E8 li. L\u00E8 sa a, l\u00F2t moun yo pwoche, yo mete men sou Jezi, yo arete li.",
    "Yonn nan mesye ki te av\u00E8k Jezi yo rale nepe l\u0027, li frape domestik granpr\u00E8t la, li koupe yon z\u00F2r\u00E8y li.",
    "Jezi di l\u0027 konsa: Mete nepe ou nan fouwo l\u0027; paske tout moun ki s\u00E8vi ak nepe, se nepe k\u0027ap touye yo tou.",
    "Ou pa konnen mwen ta ka rele Papa m\u0027 vin ede mwen. Menm l\u00E8 a, li ta voye depase douz lame zanj ban mwen.",
    "Men l\u00E8 sa a, ki jan sa ki ekri nan Liv la ta ka rive vre? Paske Liv la di: Se konsa pou sa pase.",
    "Apre sa, Jezi di foul moun yo: Nou vin d\u00E8y\u00E8 m\u0027 ak nepe ak baton tankou si m\u0027 te yon ansasen. Toulejou mwen te chita la nan tanp lan, ap moutre moun yo anpil bagay, nou pa t\u0027 janm arete mwen.",
    "Men, tou sa rive pou sa ki ekri nan liv pwof\u00E8t yo ka rive vre. L\u00E8 sa a, tout disip yo kite l\u0027, yo pran kouri.",
    "Moun ki te arete Jezi yo mennen l\u0027 kay Kayif, granpr\u00E8t la. Se la tout dir\u00E8kt\u00E8 lalwa yo ansanm ak ch\u00E8f fanmi yo te reyini.",
    "Py\u00E8 t\u0027ap swiv Jezi yon ti jan lwen lwen, jouk yo rive nan lakou kay granpr\u00E8t la. Li antre nan lakou a tou, li chita ak gad yo pou l\u0027 w\u00E8 kouman sa t\u0027apral fini.",
    "Ch\u00E8f pr\u00E8t yo ak tout manm Gran Kons\u00E8y jwif yo t\u0027ap chache yon manti pou yo te f\u00E8 sou Jezi, pou yo te ka kondannen l\u0027 am\u00F2.",
    "Men, yo pa t\u0027 kapab jwenn anyen malgre anpil moun te vin f\u00E8 anpil manti sou li.",
    "Bout pou bout, de moun par\u00E8t. Yo di: Nonm sa a di: Mwen kapab kraze tanp Bondye a, epi nan twa jou m\u0027a rebati l\u0027 ban nou.",
    "Granpr\u00E8t la leve, li di Jezi: Ou pa reponn anyen? Kisa mesye yo ap di sou ou konsa?",
    "Jezi pa louvri bouch li. Granpr\u00E8t la di l\u0027 ank\u00F2: Nan non Bondye vivan an, m\u0027ap mande ou pou di nou verite a: Eske se ou ki Kris la, Pitit Bondye a?",
    "Jezi reponn li: Se ou ki di li. Men, m\u0027ap di nou sa, depi j\u00F2di a n\u0027a w\u00E8 m\u0027, mwen menm, Moun Bondye voye nan lach\u00E8 a, chita sou b\u00F2 dwat Bondye ki gen pouvwa a, n\u0027a w\u00E8 m\u0027 ap vini sou nwaj yo nan sy\u00E8l la.",
    "L\u00E8 sa a, granpr\u00E8t la chire rad ki te sou li a, li di: L\u0027ap pale mal sou Bondye. Sa nou bezwen l\u00F2t temwen f\u00E8: Nou f\u00E8k tande ak z\u00F2r\u00E8y nou jan l\u0027 pale mal sou Bondye.",
    "Kisa nou di nan sa? Yo reponn: Li ant\u00F2, se pou yo touye li.",
    "L\u00E8 sa a, yo pran krache nan figi l\u0027, yo tonbe ba l\u0027 kout pwen. Gen ladan yo ki ba l\u0027 soufl\u00E8t.",
    "Yo di li: Kris, si ou konnen, di nou non! Di nou ki moun k\u0027ap frape ou konsa.",
    "Py\u00E8 menm te chita dey\u00F2 nan lakou a. Yon s\u00E8vant pwoche b\u00F2 kote l\u0027, li di li konsa: Ou menm tou, ou te av\u00E8k Jezi, nonm Galile a.",
    "Men, Py\u00E8 demanti l\u0027 devan tout moun, li di: Mwen pa konnen sa w\u0027ap di la a.",
    "Apre sa, Py\u00E8 leve, li ale b\u00F2 p\u00F2tay lakou a. La, yon l\u00F2t s\u00E8vant w\u00E8 li. Li di moun ki te la yo: Nonm sa a te av\u00E8k Jezi, nonm Nazar\u00E8t la.",
    "Py\u00E8 demanti l\u0027 tou, li di: M\u0027ap f\u00E8 s\u00E8man, mwen pa konnen nonm sa a.",
    "Yon ti kad\u00E8 apre, moun ki te la yo pwoche, yo di Py\u00E8 konsa: Se vre wi, monch\u00E8. Ou f\u00E8 pati moun sa yo tou. Jan ou pale a f\u00E8 nou rekon\u00E8t ou.",
    "L\u00E8 sa a, Py\u00E8 pran f\u00E8 s\u00E8man, li di yo: Mwen mande Bondye pou nenp\u00F2t bagay rive m\u0027 si m\u0027 manti: Mwen di nou non, mwen pa konnen nonm sa a. Menm l\u00E8 a, k\u00F2k chante.",
    "Latou, Py\u00E8 vin chonje paw\u00F2l Jezi te di l\u0027 la: Anvan k\u00F2k chante, ou va gen tan di twa fwa ou pa janm konnen mwen. Py\u00E8 soti, li tonbe kriye jouk li pa t\u0027 kapab ank\u00F2."
  ],
  [
    "Nan granmaten, tout ch\u00E8f pr\u00E8t yo ansanm ak ch\u00E8f fanmi k\u0027ap dirije p\u00E8p la, yo mete t\u00E8t yo ansanm sou do Jezi. Yo pran desizyon pou f\u00E8 touye li.",
    "Apre yo fin mare l\u0027, yo mennen l\u0027 ale, yo renm\u00E8t li bay Pons Pilat, gouv\u00E8n\u00E8 peyi a.",
    "Jida menm, nonm ki te trayi Jezi a, l\u00E8 l\u0027 w\u00E8 yo te kondannen Jezi, rem\u00F2 pran l\u0027, li pote trant py\u00E8s lajan yo tounen bay ch\u00E8f pr\u00E8t yo ansanm ak ch\u00E8f fanmi yo. Li di konsa:",
    "Sa m\u0027 f\u00E8 a mal. Se yon inonsan mwen lage nan men nou. Yo reponn li: Ki mele nou sa? Sa se zaf\u00E8 pa ou.",
    "Jida jete py\u00E8s lajan yo nan tanp lan, li soti, li ale pann t\u00E8t li.",
    "Ch\u00E8f pr\u00E8t yo ranmase lajan an, yo di konsa: Sa se lajan san. Lalwa nou pa p\u00E8m\u00E8t nou mete lajan konsa nan k\u00E8s tanp lan.",
    "Apre sa, yo tonbe dak\u00F2 pou yo achte yon jaden nan men yon nonm ki te konn f\u00E8 krich. Yo pran t\u00E8 a s\u00E8vi simity\u00E8 pou etranje ki mouri nan peyi a.",
    "Se pout\u00E8t sa, jouk jounen j\u00F2di a, yo rele jaden sa a: Jaden san.",
    "Se konsa paw\u00F2l pwof\u00E8t Jeremi te di a rive vre: Yo pran trant py\u00E8s lajan yo. Se pri sa a moun ras Izray\u00E8l yo te dak\u00F2 peye pou li.",
    "Ak lajan an, yo achte jaden nonm ki konn f\u00E8 krich la, dapre l\u00F2d Bondye te ban mwen an.",
    "Jezi par\u00E8t devan gouv\u00E8n\u00E8 a. Gouv\u00E8n\u00E8 a keksyonnen l\u0027, li mande li: Ou se wa jwif yo? Jezi reponn li: Se ou ki di li.",
    "Ch\u00E8f pr\u00E8t yo ak ch\u00E8f fanmi yo t\u0027ap depoze anpil plent kont Jezi. Jezi menm pa t\u0027 reponn anyen.",
    "Pilat di li: Ou pa tande tout plent yo depoze sou do ou?",
    "Men Jezi pa ba l\u0027 repons sou anyen. Sa te f\u00E8 Pilat sezi anpil.",
    "Pou chak f\u00E8t Delivrans gouv\u00E8n\u00E8 a te konn lage yon prizonye. Se p\u00E8p la ki te konn chwazi kil\u00E8s.",
    "L\u00E8 sa a, te gen yon prizonye yo te rele Jezi Barabas. Tout moun te konnen ki moun li ye.",
    "L\u00E8 Pilat w\u00E8 p\u00E8p la sanble dey\u00F2 a, li di yo: Kil\u00E8s nou vle m\u0027 lage ban nou: Jezi Barabas osinon Jezi yo rele Kris la?",
    "Pilat te byen konnen se jalouzi ki te f\u00E8 yo mennen Jezi ba li.",
    "Antan Pilat te chita sou fot\u00E8y jij li nan tribinal la, madanm li voye di li: Nonm sa a inonsan tande. Pa mele nan zaf\u00E8 sa a. Paske y\u00E8swa, mwen soufri anpil pout\u00E8t li nan d\u00F2mi.",
    "Ch\u00E8f pr\u00E8t yo ak ch\u00E8f fanmi yo pran t\u00E8t p\u00E8p la pou yo mande Pilat pou l\u0027 lage Barabas ba yo, pou l\u0027 f\u00E8 touye Jezi.",
    "Gouv\u00E8n\u00E8 a pran lapaw\u00F2l, li di yo: Kil\u00E8s nan de a nou vle m\u0027 lage ban nou? Yo reponn: Barabas.",
    "Pilat mande yo: Bon. Kisa pou m\u0027 f\u00E8 ak Jezi yo rele Kris la? Yo tout reponn: Kloure l\u0027 sou yon kwa!",
    "Pilat di yo: Ki movezak li f\u00E8 konsa? Yo rele pi f\u00F2 toujou: Kloure l\u0027 sou yon kwa!",
    "L\u00E8 Pilat w\u00E8 li pa t\u0027 kapab f\u00E8 anyen ank\u00F2, paske p\u00E8p la te soti pou l\u0027 te f\u00E8 plis dez\u00F2d toujou, li pran dlo, li lave men l\u0027 devan tout foul moun yo. Li di yo: Mwen menm, mwen pa reskonsab lanm\u00F2 nonm sa a. Sa, se sou kont nou li ye.",
    "Tout p\u00E8p la reponn: Se pou reskonsablite lanm\u00F2 l\u0027 tonbe sou nou ak sou tout pitit nou yo.",
    "Apre sa, Pilat lage Barabas ba yo. Li f\u00E8 yo bat Jezi byen bat, li renm\u00E8t yo li pou y al kloure l\u0027 sou yon kwa.",
    "S\u00F2lda Pilat yo mennen Jezi nan kay gouv\u00E8n\u00E8 a. Yo sanble tout batayon s\u00F2lda yo f\u00E8 wonn li.",
    "Yo dezabiye l\u0027, yo mete yon gwo rad koul\u00E8 wouj viol\u00E8t sou li.",
    "Yo trese yon kouw\u00F2n pikan mete nan t\u00E8t li, yo ba l\u0027 yon ti bwa wozo kenbe nan men dwat li. Apre sa, yo mete ajenou devan l\u0027, yo pran pase l\u0027 nan betiz. Yo di li: Bonjou, wa jwif yo!",
    "Yo krache sou li, yo pran wozo a, yo ba l\u0027 kou nan t\u00E8t.",
    "Apre yo fin pase l\u0027 anba kont betiz yo, yo wete gwo rad la, yo mete rad pa l\u0027 sou li ank\u00F2. Epi yo mennen l\u0027 ale pou yo kloure l\u0027 sou yon kwa.",
    "L\u00E8 yo soti, yo kontre yon nonm peyi Sir\u00E8n ki te rele Simon. Yo f\u00F2se msye pote kwa Jezi a.",
    "L\u00E8 yo rive kote ki rele G\u00F2lgota a (ki vle di: Plas zo bwa t\u00E8t la)",
    "yo bay Jezi bw\u00E8 diven mele ak fy\u00E8l. Men, l\u00E8 l\u0027 goute l\u0027, li pa t\u0027 vle bw\u00E8 li.",
    "Apre yo fin kloure l\u0027 sou kwa a, yo tire os\u00F2 pou separe rad li yo.",
    "Apre sa, yo chita ap veye li.",
    "Yo mete yon ti pankat anl\u00E8 t\u00E8t li pou f\u00E8 konnen k\u00F2z ki f\u00E8 yo te kondannen l\u0027 la.",
    "Yo te kloure de ansasen sou de l\u00F2t kwa an menm tan av\u00E8 l\u0027, yonn sou b\u00F2 dwat, yonn sou b\u00F2 g\u00F2ch.",
    "Moun ki t\u0027ap pase b\u00F2 la a t\u0027ap plede joure li. Yo t\u0027ap f\u00E8 siy sou li.",
    "Yo t\u0027ap di: Ou menm ki te vle kraze tanp lan pou ou te rebati l\u0027 nan twa jou, sove t\u00E8t ou non! Si ou se pitit Bondye a, desann sou kwa a!",
    "Konsa tou, ch\u00E8f pr\u00E8t yo, dir\u00E8kt\u00E8 lalwa yo ak ch\u00E8f fanmi yo t\u0027ap pase l\u0027 nan rizib. Yo t\u0027ap di:",
    "Gade! Li sove l\u00F2t moun, li pa kapab sove t\u00E8t pa li. Si l\u0027 se wa p\u00E8p Izray\u00E8l la, se pou l\u0027 desann sou kwa a koulye a. L\u00E8 sa a, n\u0027a kw\u00E8 nan li.",
    "Li te mete konfyans li nan Bondye, li te di se pitit Bondye li ye. Ann w\u00E8 koulye a si Bondye va vin delivre li.",
    "Ata ansasen ki te kloure sou l\u00F2t kwa yo t\u0027ap joure l\u0027 menm jan an tou.",
    "V\u00E8 midi konsa, vin gen yon f\u00E8nwa sou tout peyi a, jouk twaz\u00E8 apre midi.",
    "V\u00E8 twaz\u00E8, Jezi rele byen f\u00F2, li di: Eli, Eli lema sabaktani? (ki vle di: Bondye, Bondye, poukisa ou lage m\u0027 konsa?)",
    "Nan moun ki te la yo genyen ki tande l\u0027 pale. Yo di: Men l\u0027ap rele Eli.",
    "Lamenm, yonn nan yo kouri al pran yon eponj, li tranpe l\u0027 nan ven\u00E8g, li mete l\u0027 nan pwent yon g\u00F2l wozo, li lonje l\u0027 b\u00F2 bouch Jezi ba l\u0027 bw\u00E8.",
    "Men, l\u00F2t moun yo di: Tann non, monch\u00E8. Ann w\u00E8 si Eli ap vin delivre li.",
    "Jezi bay yon gwo r\u00E8l ank\u00F2, epi li mouri.",
    "Menm l\u00E8 a, rido ki te nan tanp lan chire an de moso, depi anwo jouk anba. T\u00E8 a tranble. W\u00F2ch yo fann.",
    "Tonm m\u00F2 yo louvri, k\u00F2 anpil moun p\u00E8p Bondye a ki te mouri leve vivan ank\u00F2, yo soti nan tonm yo.",
    "Apre Jezi li menm te leve soti vivan nan lanm\u00F2, yo antre lavil Jerizal\u00E8m kote anpil moun te w\u00E8 yo.",
    "L\u00E8 ofisye lame a ansanm ak gad ki t\u0027ap veye Jezi ansanm av\u00E8 l\u0027 yo w\u00E8 tranblemannt\u00E8 a ak tou sa ki te pase, yon s\u00E8l lap\u00E8 pran yo. Yo di: Se vre wi, nonm sa a te Pitit Bondye.",
    "Te gen plizy\u00E8 fanm la tou. Men, yo te rete lwen ap gade. Se moun ki t\u0027ap swiv Jezi, ki t\u0027ap okipe l\u0027 depi l\u00E8 l\u0027 te nan peyi Galile.",
    "Nan yo te genyen: Mari, moun lavil Magdala a, Mari, manman Jak ak Joz\u00E8f, ansanm ak manman pitit Zebede yo.",
    "L\u00E8 sol\u00E8y fin kouche, yon nonm rich, moun lavil Arimate, vin rive. Yo te rele l\u0027 Joz\u00E8f. Li menm tou li te yon disip Jezi.",
    "li al jwenn Pilat, li mande l\u0027 k\u00F2 Jezi a. Pilat bay l\u00F2d pou yo renm\u00E8t li k\u00F2 a.",
    "Joz\u00E8f pran k\u00F2 a, li vlope l\u0027 nan yon b\u00E8l dra blan tou n\u00E8f.",
    "Apre sa, li mete k\u00F2 a nan yon kavo li te f\u00E8k f\u00E8 fouye nan w\u00F2ch la pou t\u00E8t pa l\u0027. Apre sa, li woule yon gwo w\u00F2ch devan bouch kavo a. Epi li al f\u00E8 wout li.",
    "Mari, moun lavil Magdala a, ansanm ak l\u00F2t Mari a te chita la, anfas kavo a.",
    "Nan denmen, ki vle di jou repo a menm, ch\u00E8f pr\u00E8t yo ansanm ak farizyen yo ale b\u00F2 kot Pilat.",
    "Yo di li: Ch\u00E8f, nou chonje l\u00E8 nonm ki t\u0027ap bay manti a te vivan, li te di apre twa jou li pral leve soti vivan.",
    "Bay l\u00F2d pou yo veye kavo a byen veye pandan twa jou. Konsa, disip li yo p\u0027ap kapab vin pran k\u00F2 a pou yo di p\u00E8p la apre sa msye leve soti vivan nan lanm\u00F2. D\u00E8nye kout manti sa a ta pi r\u00E8d pase premye a.",
    "Pilat di yo: Men yon eskwad gad. Ale, veye kavo a jan nou vle a.",
    "Y ale. Pou yo pi asire kavo a te byen f\u00E8men, yo poze sele sou w\u00F2ch ki te devan bouch kavo a, epi yo mete eskwad gad la veye li."
  ],
  [
    "L\u00E8 jou repo a te fin pase, dimanch maten byen bon\u00E8, Mari, moun lavil Magdala a, ak l\u00F2t Mari a te al vizite kavo",
    "Yo rete konsa, epi t\u00E8 a pran tranble byen f\u00F2. Yon zanj Bondye desann soti nan sy\u00E8l la, li vini, li woule w\u00F2ch la sou kote, l\u00E8fini li chita sou li.",
    "Li te klere tankou yon z\u00E8kl\u00E8, rad li te blan kou lan\u00E8j.",
    "Gad yo te sit\u00E8lman p\u00E8, yo pran tranble, yo tonbe at\u00E8 tankou moun ki mouri.",
    "Men, zanj lan pran pale, li di fanm yo: Nou menm, nou pa bezwen p\u00E8. Mwen konnen se Jezi n\u0027ap chache, nonm yo te kloure sou kwa a.",
    "Enben, li pa isit la. Li leve vivan jan l\u0027 te di a. Vini w\u00E8 kote l\u0027 te kouche a.",
    "Apre sa, prese al di disip li yo li leve soti vivan nan lanm\u00F2. Li gen tan pran devan yo ale nan peyi Galile. Se la y\u0027a w\u00E8 li. Se sa m\u0027 te gen pou m\u0027 di nou.",
    "Fanm yo kouri kite kavo a. Yo te p\u00E8, men an menm tan tou yo te kontan. Yo t\u0027ap kouri pote nouv\u00E8l la bay disip yo.",
    "Yo rete konsa, yo w\u00E8 Jezi par\u00E8t devan yo, li di yo: Bonjou, medam. Yo pwoche b\u00F2 kote l\u0027, yo kenbe pye l\u0027, yo adore li.",
    "Jezi di yo: Nou pa bezwen p\u00E8. Ale di fr\u00E8 m\u0027 yo pou y al nan Galile. Se la y\u0027a w\u00E8 mwen.",
    "Antan medam yo te nan wout toujou, nan gad ki t\u0027ap veye kavo a te genyen ki te gen tan tounen lavil la, yo rakonte ch\u00E8f pr\u00E8t yo tou sa ki te rive.",
    "L\u00E8 sa a, ch\u00E8f pr\u00E8t yo reyini ak ch\u00E8f fanmi yo, yo f\u00E8 plan yo ansanm. Yo bay s\u00F2lda yo yon gwo lajan.",
    "Epi yo di yo: Se pou nou di se disip li yo ki te vin v\u00F2l\u00F2 k\u00F2 a pote ale lannwit antan nou t\u0027ap d\u00F2mi.",
    "Si paw\u00F2l la tonbe nan z\u00F2r\u00E8y gouv\u00E8n\u00E8 a, n\u0027a konnen ki jan pou n\u0027 pale av\u00E8 l\u0027 pou nou menm, gad yo, nou pa nan traka.",
    "S\u00F2lda yo pran lajan an, yo f\u00E8 jan yo te di yo f\u00E8 l\u0027 la. Se konsa, popagann sa a gaye pami jwif yo jouk jounen j\u00F2di a.",
    "Onz disip yo ale sou ti m\u00F2n nan peyi Galile a, kote Jezi te di yo ale a.",
    "L\u00E8 yo w\u00E8 l\u0027, yo adore li. Men, te gen nan yo ki pa t\u0027 fin kw\u00E8 n\u00E8t.",
    "Jezi pwoche b\u00F2 kote yo, li di yo konsa: Mwen resevwa tout pouvwa nan sy\u00E8l la ak sou t\u00E8 a.",
    "Ale f\u00E8 disip pou mwen nan tout nasyon, batize yo nan non Papa a, Pitit la ak Sentespri a.",
    "Moutre yo pou yo obs\u00E8ve tou sa mwen te ban nou l\u00F2d f\u00E8. Chonje sa byen: mwen la av\u00E8k nou toulejou, jouk sa kaba."
  ]
]